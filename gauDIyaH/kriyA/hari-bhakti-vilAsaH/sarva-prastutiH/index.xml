<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;सर्व-प्रस्तुतिः on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/</link>
    <description>Recent content in &#43;सर्व-प्रस्तुतिः on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/index.xml" rel="self" type="application/rss+xml" />
    <item>
      <title>०१ गुरुः</title>
      <link>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/01_guruH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/01_guruH/</guid>
      <description>हरि-भक्ति-विलासः
(१)
प्रथमो विलासः
गौरवः
अथ मङ्गलाचरणम् चैतन्य-देवं भगवन्तम् आश्रये
श्री-वैष्णवानां प्रमुदे’ञ्जसा लिखन् ।
आवश्यकं कर्म विचार्य साधुभिः
सार्धं समाहृत्य समस्त-शास्त्रतः ॥१॥
श्री-श्री-मदन-मोहनः कृष्णो जयति ।
ब्रह्मादि-शक्ति-प्रदम् ईश्वरं
तं दातुं स्व-भक्तिं कृपयावतीर्णम् ।
चैतन्य-देवं शरणं प्रपद्ये
यस्य प्रसादात् स्व-वशे’र्थ-सिद्धिः ॥
लिख्यते भगवद्-भक्ति-विलासस्य यथा-मति । टीका दिग्-दर्शनी नाम तद्-एकांशार्थ-बोधिनी ॥
सुदुष्करे कर्मणि प्रवर्तमानो ग्रन्थकारस् तत्-संसिद्धये प्रथमं परम-गुरु-रूपं श्रीमद्-इष्ट-दैवतं शरणत्वेनाश्रयति चैतन्येति । चैतन्यं विशुद्धं ज्ञानं तद्-रूपो यो देवो जगत्-पूज्यस् तं देवेषु मध्ये यो ज्ञान-घनस् तम् इत्य् अर्थः । यद् वा, चैतन्यस्य चित्तस्य देवो’धिष्ठाता यः श्री-वासुदेवस् तम् । अथवा, चैतन्यं चेतना जीवन-हेतुस् तस्य देवो नाथस् तं प्राणेश्वरम् इत्य् अर्थः । आश्रये शरणं यामि । किम्-अर्थं ?</description>
    </item>
    
    <item>
      <title>०२ दीक्षा</title>
      <link>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/02_dIxA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/02_dIxA/</guid>
      <description>द्वितीयो विलासः
दैक्षिकः
तं श्रीमत्-कृष्ण-चैतन्यं वन्दे जगद्-गुरुम् ।
यस्यानुकम्पया श्वापि महाब्धिं सन्तरेत् सुखम् ॥१॥
नमः श्री-कृष्णाय भगवते भद्र-वन-चन्द्राय ।
अन्धः पश्यति शास्त्राणि शिला तरति वारिधिम् ।
यस्य प्रभावतो वन्दे तं श्री-चैतन्यम् ईश्वरम् ॥
कर्तव्यांशस्य विज्ञानम् अवश्यं सम्यग् इष्यते । अतो यस् तत्र सङ्क्षिप्तो ग्रन्थः सो’यं प्रपञ्च्यते । तत्रादौ विविध-मताकुलित-दीक्षा-विधि-लिखने परमाशक्तस्याप्य् आत्मनो भगवद्-अनुग्रहेण शक्ततां सम्भावयन्न् इव प्रारिप्सित-सिद्धये पूर्ववद् गुरु-रूपम् इष्ट-दैवतं प्रणमति तम् इति । श्रीमान् कृष्णश् चासौ चतिअन्य-देवश् च परमात्मेति तम् । पक्षे श्री-कृष्ण-चैतन्येति विख्यात-देवम् ईश्वरम् । साक्षात् तस्योपदेष्टृत्वासम्भवे’पि चित्ताधिष्ठातृत्वादिना सर्वेषाम् अपि जीवानां परम-गुरुतयामनो’पि स एव गुरुर् इत्य् अभिप्रेत्य लिखति जगद्-गुरुम् इति । पक्षे सर्वत्रैव भगवन्-नाम-सङ्कीर्तन-प्रधान-भक्ति-प्रचारणाज् जगतां गुरुत्वेन विशेषतो दीन-जन-विषयक-समग्रोपदेशानुग्रहणे गुरुम् इति ॥१॥</description>
    </item>
    
    <item>
      <title>०३ शौचम्</title>
      <link>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/03_shaucham/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/03_shaucham/</guid>
      <description>तृतीय-विलासः
शौचीयः
वन्दे’नन्ताद्भुतैश्वर्यं श्री-चैतन्यं महाप्रभुम् । नीचो’पि यत्-प्रसादात् स्यात् सदाचार-प्रवर्तकः ॥१॥
प्रभुः श्री-कृष्ण-चैतन्यो जीयात् यत्-कृपया भवेत् ।
श्वापि सिंहस् तृणं मेरुर् मूर्खो विद्वान् मृतो’सुमान् ॥*॥
निकृष्टस्याप्य् आत्मनः सदाचार-लिखने श्री-भगवतो’नुकम्पयाधिकारं सामर्थ्यं च द्योतयंस् तं प्रणमति—वन्दे इति । यस्य प्रसादाद् धेतोर् नीच-जनो’पि लिखनादि-द्वारा सदाचाराणां प्रवर्तको भवति । तत्र हेतुः—अनन्तम् अद्भुतं चावितर्क्यम् ऐश्वर्यं प्रभावो यस्य तम् । यतो महाप्रभुं परमेश्वरम् ॥१॥
पुंसो गृहीत-दीक्षस्य श्री-कृष्णं पूजयिष्यतः । आचारो लिख्यते कृत्यं श्रुति-स्मृत्य्-अनुसारतः ॥२॥
पुंसः पुं-मात्रस्येत्य् अर्थः । श्री-विष्णु-दीक्षा-ग्रहण-मात्रेण सर्वेषाम् एव तत्राधिकारात् । यद्यपि स्त्रीणाम् अप्य् अधिकारो’स्ति इति पूर्वं लिखितं, तथापि कर्मसु पुंसः प्राधान्यात् पुंस इत्य् अत्र लिखितम् । एवम् अग्रे लेख्यं ब्राह्मणम् इत्य् आदिकम् अप्य् ऊह्यम् । श्री-कृष्णं पूजयिष्यत इति तत्-पूजार्थक इत्य् अर्थः । श्रुत्य्-आद्य्-अनुसारेण कृत्यम् अवश्यं कर्तुं योग्यं यत् यत् कर्म, श्रुति-स्मृत्य्-अनुसारत इत्य् अस्य लिख्यत इत्य् अनेन वा सम्बन्धः ॥२॥</description>
    </item>
    
    <item>
      <title>०४ वैष्णवालङ्कारः</title>
      <link>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/04_vaiShNavAlankAraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/04_vaiShNavAlankAraH/</guid>
      <description>चतुर्थो विलासः
श्री-वैष्णवालङ्कारः
स्नात्वा श्री-कृष्ण-चैतन्य-नाम-तीर्थोत्तमे सकृत् ।
नित्याशुचिः शुचीन्द्रः सन् स्व-धर्मं वक्तुम् अर्हति ॥१॥
एतादृश-स्नानाद् अपि श्री-भगवन्-नाम-सेवनम् एव परम-शोधनम् इत्य् अभिप्रेत्य तेन चानधिकारिणो’प्य् आत्मनो भगवद्-धर्म-लिखने योग्यतां सम्भावयन् लिखति—स्नात्वेति । श्री-कृष्ण-चैतन्येति नामैव तीर्थोत्तमं, तस्मिन् सकृद् अपि स्नात्वा कदाचित् सेवित्वेत्य् अर्थः । नित्याशुचिः जात्यादिना पर्मापवित्रो’पि जनः शुचि-गण-श्रेष्ठः सन् वक्तुम् अर्हति प्रवचन-योग्यो भवतीत्य् अर्थः ॥१॥
अथ स्व-गृहम् आगच्छेद् आदौ नत्वेष्ट-देवताम् ।
गुरून् ज्येष्ठांश् च पुष्पैधः-कुशाम्भोधारकेतरान् ॥२॥
एधः काष्ठम् । पुष्पादीनां धारकेभ्य इतरान् अन्यान् । तथा च बृहन्-नारदीये सदाचार-प्रसङ्गे—</description>
    </item>
    
    <item>
      <title>०५ अधिष्ठानम्</title>
      <link>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/05_adhiShThAnam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/05_adhiShThAnam/</guid>
      <description>पञ्चम-विलासः
आधिष्ठानिकः
श्री-चैतन्य-प्रभुं वन्दे बालो’पि यद्-अनुग्रहात् ।
तरेन् नाना-मत-ग्राह-व्याप्तं पूजा-क्रमार्णवम् ॥१॥
सनातनः- श्री-चैतन्याय नमः । बालो’ज्ञः । पक्षे शिशुः । नाना-विध-मतान्य् एव ग्राहस् तैर् व्याप्तम् । पूजायाः क्रमो विधिः । विध्य्-अनुक्रमो वा स एवार्णवस् तम् ॥१॥
&amp;ndash;ओ)०(ओ&amp;ndash;
श्रीमद्-गोपाल-देवस्याष्टादशाक्षर-यन्त्रतः ।
लिख्यते’र्चा-विधिर् गूढः क्रम-दीपिकयेक्षितः ॥२॥
सनातनः- अष्टादशाक्षर-मन्त्रेण यो’र्चा-विधिः पूजा-प्रकारः स लिख्यते । यद्यपि दशाक्षरादिनापि पूजा-विधौ भेदो नास्ति, तथापि न्यासादि-भेदापेक्षया, तथा लिखितम् । गूढो’पि क्रम-दीपिकया श्री-केशवाचार्य-विरचितया ईक्षितः दर्शितः सन् । अतः क्रम-दीपिकोक्तानुसारेण लेख्य इति भावः ॥२॥</description>
    </item>
    
    <item>
      <title>०६ स्नापनम्</title>
      <link>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/06_snApanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/06_snApanam/</guid>
      <description>षष्ठ-विलासः
स्नापनिकः
श्री-चैतन्य-प्रसादेन तद्-रूपं गोकुलोत्सवम् ।
मनोज्ञं यष्टु-कामस्य मूर्त्य्-अर्चा-विधिर् उच्यते ॥१॥
सनातनः- श्रियो महा-लक्ष्म्याः चैतन्यं जीवन-रूपो भगवान् श्री-कृष्णः । स्वमते तु निज-भक्तौ सर्वेषामेव चेतयितृत्वेन श्री-चैतन्य इति विख्यातः श्री-शची-नन्दनस् तस्य प्रसादेन मूर्तेः श्री-भगवत्-प्रतिकृतेः अर्चायाः पूजाया विधिर् उच्यते लिख्यते । ननु सर्वाधिष्ठानतः श्री-शिलाग्राम-शिलाया माहात्म्यम् अधिकं लिखितम् इति तत्-पूजा-विधिर् एव लिखितुं युज्यते, तत्र लिखति—गोकुलोत्सवं, तस्य चैतन्यस्य रूपं, तत् अनिर्वचनीयं वा रूपं यष्टुकामस्य पूजयितुम् इच्छतो जनस्य । कुतः ? मनोज्ञं चित्ताकर्षकम्; श्री-मूर्ति-मन्तरेण मनः-सन्तोषो न स्याद् इति तद्-भक्तानां तत्-पूजैवोपयुक्तेति भावः । अत एव तत्-तद्-दीपं सुरभि-घृत-संसिक्त-कर्पूर-वर्त्या, दीप्तं दृष्ट्याद्य्-अतिविशद-धीः पाद-पर्यन्तम् उच्चैः इत्यादि-वचनैः क्रम-दीपिकादौ दृष्टयादि-निर्देशेन श्री-मूर्ति-पूजैवाभिप्रेतेति दिक् ॥१॥</description>
    </item>
    
    <item>
      <title>०७ पुष्पम्</title>
      <link>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/07_puShpam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/07_puShpam/</guid>
      <description>सप्तम-विलासः
पौष्पिकः
कुमनाः सुमनस्त्वं हि याति यस्य पदाब्जयोः ।
सुमनो’र्पण-मात्रेण तं चैतन्य-प्रभुं भजे ॥१॥
श्रीमद्-अङ्गानि तैर् भक्त्या समालिप्यानुलेपनैः ।
निवेद्योत्तम-पुष्पाणि तन्-मुद्रां च प्रदर्शयेत् ॥२॥
विचित्र-पुष्प-प्रदान-प्रकरण-लिखन-सौष्ठवाय निजेष्ट-देव-रूपं पर्मअ-गुरु-वरं शरणं याति—कुमना इति । सुमनसां पुष्पाणाम् अर्पण-मात्रेण सुमनस्त्वम् इति श्लेषेण पादाब्जयोः पुष्पवत् संसक्ततया प्रियतमत्वम् अभिप्रेतम् ॥१॥
अथ पुष्पाणि नारसिंहे—
पुष्पैर् अरण्य-सम्भूतैस् तथा नगर-सम्भवैः ।
अपर्युषित-निश्छिद्रैः प्रोक्षितैर् जन्तु-वर्जितैः ।
आत्मारामोद्भवैर् वापि पूतैः सम्पूजयेद् धरिम् ॥३॥
तैर् लिखितैर् भक्त्या प्रीत्या अभक्ति-च्छेदेन वा । तस्य पुष्प-निवेदनस्य मुद्राम् । अपर्युषितैर् निश्छिद्रैश् च अविदीर्ण-दलैः । आत्मनः । आरामः उपवनं तद्-उद्भवैः ॥२-३॥</description>
    </item>
    
    <item>
      <title>०८ प्रातर्-अर्चा-समापनम्</title>
      <link>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/08_prAtar-archA-samApanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/08_prAtar-archA-samApanam/</guid>
      <description>अष्टम-विलासः
प्रातर्-अर्चा-समापनः
श्री-चैतन्य-प्रभुं वन्दे यत्-पादाश्रय-वीर्यतः ।
सङ्गृह्णात्य् आकरव्राताद् रङ्को रत्नावलीमयम् ॥१॥
सनातनः- एवं श्री-भागवतोऽनुग्रह-प्रभावेण बहुल-ग्रन्थेभ्यः परमोत्तमान् श्लोकान् सङ्गृह्य लिखन् भक्तया तं प्रणमति—श्री-चैतन्येति । यस्य पादयोर् आश्रयः शरणापत्तिस् तस्य तेन वा यद् वीर्यं प्रभावः तस्माद्धेतोः तेन वा; आकरः समुद्रादि-स्थानीयं शास्त्रं, तस्य व्रातात् समूहात्, रङ्कोऽप्ययं जनः, एवं श्रद्धा-प्रयत्नादि-विशेषः सूचितः ॥१॥
**अथ धूपनं ततश् च धूपम् उत्सृज्य नीचैस् तन्-मुद्रयार्पयेत् ।
कृष्णं सङ्कीर्तयन् घण्टम् वाम-हस्तेन वादयन् ॥२॥
सनातनः-** उत्सृज्य एष धूपो नमः इति मूल-मन्त्रेणोत्सर्गं कृत्वा; नीचैर् इति भूमितो देवस्य श्रीनाभिपर्यन्तं धूप-पात्रं समुत्थाप्येति सदाचारतो ज्ञेयम्; तथा घण्टाञ्च स्वाहा, अस्त्राय फट् इति गन्धाक्षत-कुसुमैः पूजिताम् इति बोद्धव्यम् ॥२॥</description>
    </item>
    
    <item>
      <title>०९ महा-प्रसादः</title>
      <link>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/09_mahA-prasAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/09_mahA-prasAdaH/</guid>
      <description>**नवम-विलासः
महा-प्रसादः
स प्रसीदतु चैतन्य-देवो यस्य प्रसादतः ।
महा-प्रसाद-जातार्हः सद्यः स्याद् अधमो’प्य् अहम् ॥१॥
सनातनः- **अधुना महा-प्रसाद-प्रकरणं लिखन् परमगुरु-श्री-भगवत्-प्रसादं प्रार्थयते—स इति । महाप्रसादो नाम भगवद्-उच्छिष्टादि, तस्य जातं समुच्चयः तद्-योग्यः स्यात् । एवेम् एतल्-लिखने परमायोग्यस्याप्यात्मनो भगवत्-प्रसादेनैव योग्यता सम्भावितेति पूर्ववद् ऊह्यम् । एवम् अग्रेऽपि बोद्धव्यम् ॥१॥
**अथ शङ्खोदकं तच् च कृष्ण-दृष्टि-सुधोक्षितम् ।
वैष्णवेभ्यः प्रदायाभिवन्द्य मूर्धनि धारयेत् ॥२॥
सनातनः- **तच्चेति यत् पूर्वं पूजोपकरणाद्य्-अभ्युक्षणानन्तरं पुनर् भूतजले श्री-भगवद्-अग्रतो न्यस्ते शङ्ख स्थितं पश्चाच्च तेन शङ्खेन त्रिर् भ्रामणतो भगवन्-नीराजनम् अनुष्ठितं, तदा तत्-स्थजलस्यापि नीराजनेन सौभाग्यं जातम् अस्ति तद् इत्यर्थः । अत एव पूर्वं भगवद्-अग्रतो न्यस्तत्वात् कृष्णस्य दृष्टि-रूपया सुधया उक्षितं सिक्तं चेति महासौभाग्य-जातं दर्शितम् । यदि च शङ्खान्तरेण सद्योजलभृतेन भगवन्-नीराजनमेव द्रष्टव्यं, तथापि तच्-छङ्ख-जलस्य नीराजनेन भगव-दृष्टि-गोचरता-वाप्त्या, किंवा नीराजनान्तरं स्तवन-वन्दनाद्यर्थम् अवश्यं भगवद्-अग्रतो धार्यत्वेन तद्-दृष्टि-सुधोक्षितत्वं सम्पद्यत एव; एवञ्च पूर्व-स्थापितेनैव शङ्खेन क्षीरादि-स्नपनं बोद्धव्यम्, अन्यथा शङ्ख-बाहुल्यापत्तेः । ततश्च स्नपनानन्तरं तस्य रिक्तत्वात्, तथा नीराजन-शङ्खस्य जल-ग्रहणाच्च पुनर् अग्रे लेख्यं भगवद्-अग्रतः शङ्ख-स्थापनं युक्तमेव । न च वक्तव्यम् इदं पूर्वं शङ्खः स्थापितोऽस्त्येव, क्षीर-स्नपनादिकं नीराजनञ्च शङ्खान्तरेणैवेति पुनः शङ्कस्थापनेनालम् इति, यतः शिष्टाचारानुसारेण विष्णु-भक्ति-चन्द्रोदयादौ ग्रन्थे श्री-नृसिंहारण्यादिभिः प्रामाणिक-वर्गैर् लिखितम्—पूजा-समाप्तौ पूष्पादिना पूजा-पूर्वकं शङ्खस्य विशेषतः स्थापनम् अपेक्ष्यत एव । पूर्वं तु पूजोपकरणाद्य्-अभ्युक्षणोपक्षीण-जलः शङ्खः पूजारम्भे मङ्गलार्थं केवलं जलेनापूर्य स्थापित आसीदिति विशेषः ॥२॥</description>
    </item>
    
    <item>
      <title>१० सत्-सङ्गमः</title>
      <link>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/10_sat-sangamaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/10_sat-sangamaH/</guid>
      <description>दशम-विलासः
श्री-कृष्ण-चरणाम्भोज-मधुपेभ्यो नमो नमः ।
कथञ्चिद् आश्रयाद् येषां श्वापि तद्-गन्ध-भाग् भवेत् ॥१॥
श्री-चैतन्य-पदाम्भोज-रसिकेभ्यो नमो नमः ।
बहुधा यतते’ज्ञो’यं येषां प्रीति-चिकीर्षया ॥
अथ श्री-भगवन्-महा-प्रसाद-सेवनानन्तरं सत्-सङ्ग-सेवां लिखन्, तत्-सुसिद्धये सतः प्रणमति—श्री-कृष्णेति । श्री-कृष्णस्य चरणाम्भोजयोर् मधु भक्ति-रसं पिबन्तीति तथा तेभ्यः श्री-भगवद्-भक्तेभ्य इत्य् अर्थः । नमो नम इति वीप्सा भक्ति-विशेषे । अपीत्य् अस्य पूर्वत्रापि सम्बन्धः । येषां श्री-कृष्ण-चरणाम्भोज-मधुपानां केनचिद् अपि प्रकारेण य आश्रयः शरणागतिः, तस्माद् अपि श्वा तत्-तुल्यः परम-नीच-जनो’पीत्य् अर्थः । तस्य तस्य श्री-कृष्ण-चरणाम्भोज-मधुनः, तेषां वा श्री-कृष्ण-चरणाम्ब्जोज-मधुपानां गन्धं भजति प्राप्नोतीति तादृशो भवेत् । श्वापीत्य् अनेन च यथा कमल-मधु-पान-मत्तस्य भ्रमतो भ्रमरस्य कथञ्चित् सम्बन्धात् तन्-मुख-निर्गलन्-मधु-गन्धेन कुक्कुरो’प्य् आमोदितो भवेद् इत्य् अत्र दृष्टान्त ऊह्यः । अतस् तल्-लक्षणादि-लिखन-रूप-सज्जनाश्रयात् सत्-सङ्गाख्य-भक्ति-विलासस्य लिखनम् अयोग्याद् अपि मत्तः सुखं सम्यक् घटेत इति भावः ॥१॥</description>
    </item>
    
    <item>
      <title>११ नित्य-क्रिया-समापनम्</title>
      <link>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/11_nitya-kriyA-samApanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/11_nitya-kriyA-samApanam/</guid>
      <description>श्री-हरि-भक्ति-विलासः
एकादश-विलासः – नित्य-क्रिया-समापनः
श्री-सनातन-गोस्वामि-विरचित-दिग्-दर्शनी-नाम-टीका-संवलितः
एकादश-विलासः नित्य-कृत्य-समापनः श्री-चैतन्यं प्रपद्ये तं महाश्चर्य-प्रभावकम् ।
प्रसादे यस्य दुष्टो’पि भगवद्-भक्तिमान् भवेत् ॥१॥
श्रीमच्चैतन्यदेवं तं वन्दे यस्य प्रभावतः ।
जडोऽपि भगवद्भक्तिं नित्यकृत्यं समापयेत् ।
नित्यकृत्यसाङ्गाशेषभगवद्भक्तिप्रचारलिखनं परमगुरोर्भगवतः प्रभावेणैव सम्पद्यत इत्याशयेन तं शरणं याति—श्रीचैतन्यमिति । महाश्चर्यः परमाद्भुतः प्रभावः शक्तिर्यस्य तं अभिव्यञ्जयति—यस्य प्रसादे सतीति ॥१॥
ततो दिनान्त्य-भागेषु बाह्येषु सुर-सद्मसु ।
यात्रां कृत्वा द्विजः सन्ध्याम् उपासीत यथा-विधि ॥२॥
बाह्येषु बहिःस्थितेषु देवालयेषु ॥२॥
श्री-विष्णु-पुराणे और्व-सगर-संवादे [वि।पु। ३.११.१००-१, १०५]—
दिनान्त-सन्ध्यां सूर्येण पूर्वा मृक्षैर् युतां बुधः । उपतिष्ठेद् यथान्यायं सम्यग् आचम्य पार्थिव ॥३ ॥</description>
    </item>
    
    <item>
      <title>१२ एकादशी</title>
      <link>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/12_ekAdashI/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/12_ekAdashI/</guid>
      <description>द्वादशो विलासः
एकादशी-निर्णयः
नमो भगवते तस्मै यस्य प्रियतमा तिथिः ।
एकादशी द्वादशी च सर्वाभीष्ट-प्रदा नृणाम् ॥१॥
श्री-चैतन्यम् अहं वन्दे यद्-आश्रय-रसाप्लुतः ।
वाञ्छातीतं फलत्य् एव मनोरथ-महीरुहः ॥
पूर्वं नित्य-कृत्य-लिखनेन नित्य-पूजा-विधिं लिखित्वा समाप्याधुना पक्ष-पूजा-विधिं लिखन् प्रारिप्सित-सुसिद्धये लेखा-प्रकरणानुसारेण देवं प्रणमति—नम इति । यस्य भगवतः प्रियतमा परम-वल्लभा एकादशी द्वादशी च तिथिर् एव नृणां सर्वाभीष्टं प्रकर्षेण ददातीत्य् अर्थः ॥१॥
अथ पक्ष-कृत्यानि इत्थं च नित्यं कुर्वाणः क-पूजा-महोत्सवम् ।
हरेर् दिने विशेषेण कुर्यात् तं पक्षयोर् द्वयोः ॥२॥</description>
    </item>
    
    <item>
      <title>१३ विष्णु-व्रतोत्सवः</title>
      <link>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/13_viShNu-vratotsavaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/13_viShNu-vratotsavaH/</guid>
      <description>(१३)
त्रयोदश-विलासः
विष्णु-व्रतोत्सवः
वन्दे चैतन्य-देवं तं कृष्णं नित्य-नवोत्सवम् ।
यस्य प्रसादात् सिध्यन्ति दीनस्यापि महोत्सवाः ॥१॥
यस्य शक्त्य्-अंश-लाभेन ब्रह्मादेर् अपि शक्तयः ।
तास् ता विभान्ति तं वन्दे सर्व-शक्ति-प्रदं विभुम् ॥
एवम् एकादशी-व्रतं निर्णीयाधुना दशम्य्-आदि-कृत्य-महोत्सव-प्रकरणं लिखन् तल्-लिखनादि-महोत्सव-सिद्धये भगवन्तं प्रणमति—वन्दे इति । नित्यं नव-नवोत्सवो भक्तानां यस्मात् तम् । यद् वा, प्रतिक्षण-नूतनोत्सव-रूपम् ॥१॥
अथोपवास-पूर्व-दिन-कृत्यम्—
प्रातः-स्नानादिकं कृत्वा सुवेशो धौत-वस्त्रकः । व्रतं सङ्कल्प्य कुर्वीत वैष्णवैश् च महोत्सवम् ॥२॥
सङ्कल्प-मन्त्रः—
दशमी-दिनम् आरभ्य करिष्ये’हं व्रतं तव । त्रि-दिनं देव-देवेश निर्विघ्नं कुरु केशव ॥३॥</description>
    </item>
    
    <item>
      <title>१४ षाण्-मासिकः</title>
      <link>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/14_ShAN-mAsikaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/14_ShAN-mAsikaH/</guid>
      <description>(१४)
चतुर्दश-विलासः
षाण्मासिकः
**अगत्येकगतिं नत्वा हीनार्थाधिकसाधकम् । ** चैतन्यदेवं लिख्यन्ते मासपूजामहोत्सवाः ॥१॥
एवं श्रीवैष्णवानां प्रत्यहकृत्यानि प्रतिपक्षकृत्यानि च लिखित्वा अधुना प्रतिमासकृत्यानि लिखित परम गुरु—श्रीभगवन्माहात्म्येनैव तत् सिध्यतीत्यभिप्रेत्य तन्नमस्कारपूर्वकमारभते—अगतीति । श्रीभगवन्माहात्म्यमेव दर्शयति—अगतीनामेकामन्यां गतिं शरणं न च गतिमात्रं किन्तु हीनानां सज्जन्म-कर्महीनानामतिनीचजनानां योऽर्थाः प्रयोजनानि धर्मादयो वा तेषामधिकं यथा स्यात्तथा साधकमिति । मासेषु द्वादशसु ये भगवत्पूजाविशेषरूपा महोत्सवास्ते ॥१॥
अथ मासकृत्यानि
**आग्रहायणिको मासो मासेषु प्रवरः स्मृतः । ** मासानां मार्गशीर्षोऽहमित्युक्तो माधवेन यः ॥२॥
तत्रादौ मार्गशीर्षमासस्य कृत्यानि लिखन् तस्य सर्वमासाद्यतां दर्शयन् तन्माहात्म्यं लिखति—आग्रहायणिक इति । हायनस्य संवत्सरस्य अग्रवर्तित्वादाग्रहायणिक इति-व्युत्पत्त्या सर्वमासाद्यत्वेन सिद्धं तस्य श्रेष्ठ्यमेव लिखति—मासेष्विति । तत्र हेतुः—मासानामिति । य आग्रहायणिको माधवेन मधुकुलसमुद्रचन्द्रेण श्रीभगवता स्वयमेव विभूत्यधाये उक्तः ॥२॥</description>
    </item>
    
    <item>
      <title>१५ दिव्याविर्भावः</title>
      <link>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/15_divyAvirbhAvaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/15_divyAvirbhAvaH/</guid>
      <description>(१५)
पञ्चदश-विलासः
दिव्याविर्भावः
**यस्माज्जलविहारादि-महोत्सवपरम्परा । ** सिध्येद्दीनतरस्यापि तं श्रीचैतन्यमाश्रये ॥१॥
एवमाग्रहायणिकादिवैशाखान्तमासषट्कस्य कृत्यं लिखित्वेदानीं ज्येष्ठादीनां लिखन् भगवतः प्रभावविशेषं दर्शयन् तं शरणं याति—यस्मादिति । आदि-शब्देन क्षीराब्धिमहोत्सव-जन्ममहोत्सव-पार्श्वपरिवतन-महोत्सव विजयोत्सवादि । एवं महोत्सवानां परम्परा श्रेणी । एवमशक्तस्यापि मम तल्लिखनोत्सवस्तत्प्रभावेण सेत्स्यतीति भावः ॥१॥
अथ ज्येष्ठकृत्यम्
**आरभ्य राकां वैशाखीं ज्येष्ठीं यावन्महोत्सवम् । ** कुर्यात् सम्पूजयन्नित्यं कृष्णं जलविहारिणम् ॥२॥ **तत्रौष्ण्यतारतम्याद्धि कृष्णं तोयस्थमाचरेत् । ** वैशाखेऽपि तथाषाढे श्रावणेऽप्यभ्रवर्जिते ॥३॥
तत्र जलविहारमहोत्सवे औष्णस्य तापस्य तारतम्यं न्यूनाधिकत्वं तस्मात् ल्यव्लोपे पञ्चमी तद्विचार्यैवेत्यर्थः । अतो वैशाखेऽप्युष्णतातिशये सति कुर्यात् कदाचित् कुत्रापि ज्येष्ठेऽतिशीतानुवृत्तौ न कुर्यादित्यभिप्रायः । अतएव गारुडे—क्वचिज्जैष्ठे इति क्वचिद्ग्रीष्मे इति क्वचित् कर्कटराशिगते सूर्य इति क्वचिच्च मासे माधवसञ्ज्ञके इति विकल्पो दर्शितः । तच्चाग्रे व्यक्तं भावि । शीताभावेऽपि मेघागमदिने न कर्यादिति लिखति—अभ्रेति । घनागम इत्यग्रतो लेख्यवचनात् ॥३॥</description>
    </item>
    
    <item>
      <title>१६ दामोदर-प्रियः</title>
      <link>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/16_dAmodara-priyaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/16_dAmodara-priyaH/</guid>
      <description>श्री-हरि-भक्ति-विलासः
षोडश-विलासः – श्री-दामोदर-प्रियः
श्री-सनातन-गोस्वामि-विरचित-दिग्-दर्शनी-नाम-टीका-संवलितः
हरि-भक्ति-विलासः
षोडश-विलासः
श्री-दामोदर-प्रियः
अथ कार्त्तिक-कृत्यम्
दामोदरं प्रपद्ये’हं श्री-राधा-रमणं प्रभुम् ।
प्रग्भावाद्यस्य तत्-प्रेष्ठः कार्त्तिकः सेवितो भवेत् ॥१॥
श्री-भगवत्-प्रियतम-कार्तिक-मास-कृत्यं लिखनं तद्-अधिष्ठातृ-देवं श्री-राधिका-सहितं श्री-दामोदरं शरणं याति—दामोदरम् इति । सेवितः कृत्य-लिखनादि-द्वारा ॥१॥
भाति कार्त्तिक-कृत्यादि स्कान्द-पाद्मादिषु स्फुटम् ।
तथाप्य् एकत्र सङ्गृह्य सारतो’त्र विलिख्यते ॥२॥
तत्-कृत्यादिकं च सर्वत्रैव प्रसिद्धम् इति लिखति—भातीति । आदि-शब्दात् तन्-माहात्म्यादि । ननु तर्हि किम् अत्र तल्-लिखनेन ? तत्र लिखति—तथापीति । सारत इति । तत्र तत्र विविध-कर्म-मिश्रितं साधारणं च वर्तते । अत्र च केवलं तद् एव विशिष्टं लेख्यम् इति ॥२॥</description>
    </item>
    
    <item>
      <title>१७ पुरश्चरणम्</title>
      <link>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/17_purashcharaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/17_purashcharaNam/</guid>
      <description>सप्तदशो विलासः
पौरश्चरणिकः
नमो भगवते वासुदेवाय
कस्माच्चिद्-आश्रयाद्यस्य प्रोद्यद्-भक्ति-विलासतः ।
दीनो’पि रञ्जयेद् विश्वं तं श्री-चैतन्यम् आश्रये ॥१॥
इदानीं पुरश्चरणं लिखिष्यन् तत्र सर्व-शक्ति-विहीनस्याप्य् आत्मनो भगवति भक्ति-प्रयन्ताभासेनापि जगद्-रञ्जकताम् अपि सम्भाव्य तं शरणं याति—कस्माच्चिद् इति । यस्य श्री-चैतन्यस्य कस्माच्चिद् अप्य् आश्रयात् प्रपत्तेर् यः प्रकर्षेण उद्यन् उदयं प्राप्नुवन् भक्तेर् विलासस् तेन दीनः सर्व-शक्ति-रहितो’पि जनो विश्वं जगद् अपि रञ्जयेत् । तम् आश्रये शरणत्वेन प्रपद्ये ॥१॥
प्रत्यहं प्रतिपक्षं च प्रतिमासम् अपि क्रमात् ।
विलिख्य कृत्यम् अधुना कादाचित्कं विलिख्यते ॥२॥</description>
    </item>
    
    <item>
      <title>१८ मुक्ति-प्रादुर्भावः</title>
      <link>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/18_mukti-prAdurbhAvaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/18_mukti-prAdurbhAvaH/</guid>
      <description>अष्टादश-विलासः
श्रीमूर्तिप्रादुर्भावः
यस्य प्रसादादज्ञोऽपि सद्यः सर्वज्ञतां व्रजेत् ।
स श्रीचैतन्यदेवो मे भगवान् सम्प्रसीदतु ॥१॥
श्री-गुरु-मुखैक-गम्यं श्री-मूर्ति-प्रादुर्भावण-विधिं लिखन् परम-दुर्ज्ञेयो ऽपि भगवत्-प्रसादात् सुज्ञेयो भवतीति तत्-प्रसादं प्रार्थयते—यस्येति ॥१॥
अपेक्ष्यन्तेऽर्चनेऽवश्यमधिष्ठानानि वैष्णवः ।
श्रीमूर्तयश्च तत्रापि साक्षात्कारसुखप्रदाः ॥२॥
अर्चने निमित्तानि अविष्ठानानि पूजा-स्थानानि । तत्र अधिष्ठानेष्व् अपि मध्ये श्री-मूर्तयो भगवत्-प्रति-कृतयो ऽवश्यम् अपेक्ष्यन्ते । कुतः ? भगवत्-साक्षात्-कारे यत् सुखं, तत् प्रकर्षेण ददतीति तथा ताः ॥२॥
श्रीमूर्तीनां लक्षणानि लिखितान्येव कानिचित् ।
प्रादुर्भूतेर्विधिस्तासां प्रतिष्ठायाश्च लिख्यते ॥३॥
लिखितानि पूर्वं बहिः पूजायां चतुर्-विंशति-मूर्त्य्-आदि-लिखने कानिचिद् इति, अधुना तान्य् अपि लेख्यानीति भावः । तासां श्री-मूर्तीनां प्रादुर्भूतेः प्रादुर्भावस्य प्रतिष्ठायाश् च विधिं लिख्यते ॥३॥</description>
    </item>
    
    <item>
      <title>१९ प्रतिष्ठा</title>
      <link>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/19_pratiShThA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/19_pratiShThA/</guid>
      <description>एकोनविंश-विलासः
प्रातिष्ठिकः
श्रीश्रीकृष्णाय नमः
**श्रीचैतन्यं प्रविष्टोऽस्मि शरणं सुष्ठु येन हि । ** आविष्टो याति दुष्टोऽपि प्रतिष्ठां सदभिष्टुताम् ॥१॥
जीयाच् चैतन्य-देवोऽसौ यत् पादाब्ज-रसं स्पृशन् । नित्यं चित्रं फलत्य् एव मनोरथ-महाद्रुमः ॥
श्री-मूर्ति-प्रतिष्ठा-विधिंलिखन् तत्-सुसिद्धये पर-गुरु-रूपं भगवन्तं शरणं याति—श्री-चैतन्यम् इति । हि यस्माद् येन श्री-चैतन्येन आविष्टः हृद्याक्रान्तः सन् दुष्टोऽपि जनः सद्भिर् अभिष्टुतां प्रतिष्ठां याति । अतोऽत्ययोग्योऽपि हृदि तत्-प्रेरणया लिखन्न् अहं सम्यग् एतल् लिखितुम् अर्हामीति भावः ॥१॥
अथ श्रीमूर्तिप्रतिष्ठा
**प्रतिष्ठयैव भगवदाविर्भावो विशेषतः । ** **प्रतिमासु ततस्तासां प्रतिष्ठां विधिनाचरेत् ॥२॥ **</description>
    </item>
    
    <item>
      <title>२० प्रसादः</title>
      <link>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/20_prasAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/kriyA/hari-bhakti-vilAsaH/sarva-prastutiH/20_prasAdaH/</guid>
      <description>विंश-विलासः
प्रासादिकः
श्री-श्री-चैतन्य-चन्द्राय नमः ।
कथञ्चन स्मृते यस्मिन् दुष्करं सुकरं भवेत् ।
विस्मृते विपरीतं स्यात् श्री-चैतन्यं नमामि तम् ॥१॥
सिध्येत् प्रासादिको भक्ति-विलासो यत्-प्रसादतः ।
स मे प्रसन्न-वदनः श्री-चैतन्यः प्रसीदतु ॥
श्री-भगवतो मन्दिर-निर्माण-विधिं लिखिष्यन् तल्-लिखने चात्मनाऽशक्येऽपि तस्य स्मरण-प्रभावेण शक्तिं सम्भावयन् तं प्रणमति—कथञ्चनेति । येन केनापि प्रकारेण स्मृतोऽपि, दुष्करं वर्तुम् अशक्यम् अपि, विपरीतं सुकरम् अपि दुष्करं स्यात् । एवम् अन्वय-व्यतिरेकाभ्यां स्मरण-प्रभावो दर्शितः ॥१॥
श्री-मूर्तेः स्थापनायैकं वेश्मावश्यम् अपेक्ष्यते ।
अतो मन्दिर-निर्माण-विधिर् अत्र विलिख्यते ॥२॥</description>
    </item>
    
  </channel>
</rss>
