<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;लघु-भागवतामृतम् on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/</link>
    <description>Recent content in &#43;लघु-भागवतामृतम् on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/01/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/01/</guid>
      <description>प्रथम-परिच्छेदः
स्वयं-रूप-विलास-स्वांशावेश-प्रकाश-लक्षण-भगवत्-तत्त्व-निरूपणम् ।
॥ ओं नमः श्री-कृष्णाय ॥1
नमस् तस्मै भगवते कृष्णायाकुण्ठ-मेधसे2** । **
यो धत्ते सर्व-भूतानाम् अभवायोशतीः कलाः ॥१॥
श्रीमद्-बलदेव-विद्याभूषण-विरचिता सारङ्ग-रङ्गदा-
भक्त्याभासेनापि तोषं दधाने धर्माध्यक्षे विश्व-निस्तारि-नाम्नि ।
नित्यानन्दाद्वैत-चैतन्य-रूपे तत्त्वे तस्मिन् नित्यम् आस्तां मतिर् नः ॥
देवाचार्यं यं विदुः सत्-कवित्वे पाराशयं तत्त्व-वादे महान्तः ।
शृङ्गारार्थ-व्यञ्जने व्यास-सूनुं स श्री-रूपः पातु नो भृत्य-वर्गान् ॥
अथ सोऽयं निखिल-शास्त्रार्थ-सारज्ञः श्री-रूपाभिधान-शास्त्र-कृत् सङ्क्षिप्त भागवतामृतं शास्त्रं निर्मिमाणस् तद्-बोध्य-भगवत्-प्रणतिरूपं प्रत्यूह-तृण-राशि-वह्निम् अभीष्ट-पूर्ति-पीयूष-बलाहकं मङ्गलं तावन् निबध्नाति—नमस् तस्मै इति । भगवते—</description>
    </item>
    
    <item>
      <title>०२</title>
      <link>https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/02/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/02/</guid>
      <description>द्वितीय-परिच्छेदः
**पुरुषावतार-गुणावतार-निरूपणम् ।
अथावताराः कथ्यन्ते कृष्णो येषु च पुष्कलः ॥१॥
बलदेवः- **कृष्णः स्वयम् इत्य् उक्त्या सर्वावतारावतारित्वं तस्याभिमतम् । अतस् तद्-अवतारान् निर्णेतुम् उपक्रमते—**अथेति । **
ननु कृष्णोऽप्य् अवतारेषु कीर्त्यते? तत्राह—कृष्णो येष्व् इति **। प्रसङ्गात् तेषु तस्य कीर्तनं, प्रपञ्च-प्राकट्य-मात्र-सामान्यात् । स तु पुष्कलः, स्वयं-रूप इत्य् अर्थः । **पुष्कलस् तु पूरणे श्रेष्ठे इति हैमः ॥१॥
तल्-लक्षणम्—
पूर्वोक्ता विश्व-कार्यार्थम् अपूर्वा इव चेत् स्वयम् ।
द्वारान्तरेण वाविः1** स्युर् अवतारास् तदा स्मृताः ॥२॥**
&amp;ldquo;वाविः&amp;rdquo; इत्य् अत्र &amp;ldquo;वारि&amp;rdquo; इति पाठान्तरम्</description>
    </item>
    
    <item>
      <title>०३</title>
      <link>https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/03/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/03/</guid>
      <description>तृतीयः परिच्छेदः
लीलावतार-निरूपणम्
अथ लीलावताराश् च विलिख्यन्ते यथा मति ।
**श्रीमद्-भागवतस्यानुसारेण प्रायशस् त्व् अमी ॥१॥
बलदेवः- **लीलावतारान् वक्तुम् आह—अथेति ॥१॥
**तत्र (१) श्री-चतुःसनः, श्री-प्रथमे [भा।पु। १.३.६]—
स एव प्रथमं देवः कौमारं सर्गम् आश्रितः ।
चचार दुश्चरं ब्रह्मा ब्रह्मचर्यम् अखण्डितम् ॥ इति ॥२॥
बलदेवः- **तान् आह—तत्र श्री-चतुःसन इत्य्-आदिभिः । अत्र प्रकरणे सङ्ख्येयावतार-नाम-निर्देशोत्तराः पञ्चविंशतिर् अङ्काः, ते द्वि-बिन्दवः पुरातनाः; टीका-क्रम-लाभाय नवीनास् तु निर्बिन्दवो ज्ञेयाः ॥
स एवेति । सः गर्भोदकशयः कृष्णस्य स्वांशः । कौमारं चतुः-सन-रूपं सर्गम् । ब्रह्मा विप्रः भूत्वा । इह प्रथम-द्वितीयादि-शब्दाः सङ्ख्या-पूर्त्य्-अपेक्षा, न तु क्रमापेक्षा । सामयिकः क्रमस् त्व् एतद्-ग्रन्थ-रचित इति बोध्यम् ॥२॥</description>
    </item>
    
    <item>
      <title>०४</title>
      <link>https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/04/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/04/</guid>
      <description>(१.४)
अथ मन्वन्तरावताराः । मन्वन्तरावतारोऽसौ प्रायः शक्रारि-हत्यया ।
**तत्-सहायो मुकुन्दस्य प्रादुर्भावः सुरेषु यः ॥१॥
बलदेवः- **मन्वन्तरावतारान् निर्णेतुम् आह—अथेति । मनोः अन्तरं समयः । तत्र योऽवतारः, स मन्वन्तरावतारः ।
वस्तु-मध्ये तथा छिद्रे व्यवसायेऽन्तर्-आत्मनि । अवकाशे बहिर्-योगे विशेषेऽवसरेऽन्तरम् ॥ इति हलायुधः ॥
तल्-लक्षणम् आह—मन्वन्तरेति । तत्-तन्-मन्वन्तरीय-तत्-तद्-इन्द्र-शत्रु-हननेन तत्-तद्-इन्द्र-साहाय्य-कर-भगवद्-अवतारत्वम् ॥१॥
**युक्ते कल्पावतारत्वे यज्ञादीनाम् अपि स्फुटम् ।
मन्वन्तरावतारत्वं तत्-तत्-पर्यन्त-पालनात् ॥२॥
बलदेवः- **ननु मन्वन्तराणां कल्पानतिरेकात् एषां कल्पावतारता वाच्या? तत्राह—युक्ते इति । तथापि मन्वन्तर-पर्यन्त-पालनात् तत्त्वम् उच्यते इत्य् अर्थः ॥२॥</description>
    </item>
    
    <item>
      <title>०५</title>
      <link>https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/05/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/05/</guid>
      <description>पञ्चमः परिच्छेदः
परावस्था-निरूपणम् अथ कृष्णो नर-भ्रातुर् अवतार इति क्वचित् ।
**उपेन्द्रस्येति च क्वापि भात्य् असौ नातिकोविदाम् ॥१॥
बलदेवः- **एतावता प्रघट्टकेन कृष्णस्य स्वयं-रूपत्वं, श्रीशादीनां तद्-विलासादित्वं च उक्तं; तद्-असहिष्णोः विष्वक्सेनानुयायिनः वाक्यम् अनुवदन् निरस्यति—अथ इति । **नर-भ्रातुः_—**बदरीपतेः, **उपेन्द्रस्य—**वामनस्य, अवतारः, **असौ—**कृष्णः, **नातिकोविदाम्—**अविचारित-शास्त्राणाम् आपातार्थ-ग्राहिणां, **भाति—_**तत्-तद्-अवतारतया प्रतीतो भवति; सुकोविदां तु स्वयं-रूपतया निश्चितोऽसाव् इत्य् अर्थः ॥१॥
यथा स्कान्दे—
धर्म-पुत्रौ हरेर् अंशौ नर-नारायणाभिधौ ।
**चन्द्र-वंशम् अनु प्राप्य जातौ कृष्णार्जुनाव् उभौ ॥२॥
बलदेवः- **तद् अनुयायिनो भ्रामकाणि वाक्यान्य् आह—धर्म- इति । पूर्व-पक्षार्थः स्फुटः। वस्त्व्-अर्थस् तु कृष्णार्जुनौ कर्तारौ, धर्म-पुत्रौ नर-नारायणौ कर्मणी, **प्राप्य_—_**आत्मसात्-कृत्य, चन्द्रवंशम् अनु जाताव् इति । स्वयं भगवत्य् अवतीर्णे तत्-स्वांशाः तस्मिन् प्रविशन्तीति निर्णयात् ॥२॥</description>
    </item>
    
  </channel>
</rss>
