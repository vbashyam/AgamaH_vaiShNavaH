<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;कृष्ण-संहिता on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/gauDIyaH/tattvam/kRShNa-saMhitA/</link>
    <description>Recent content in &#43;कृष्ण-संहिता on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/gauDIyaH/tattvam/kRShNa-saMhitA/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/AgamaH_vaiShNavaH/gauDIyaH/tattvam/kRShNa-saMhitA/01/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/tattvam/kRShNa-saMhitA/01/</guid>
      <description>१। प्रथमोऽध्यायः—वैकुण्ठ-वर्णनम् श्री-कृष्ण-तत्त्व-निर्देशे कृपा यस्य प्रयोजनम् ।
वन्दे तं ज्ञानदं कृष्ण-चैतन्यं रस-विग्रहम् ॥१॥
समुद्र-शोषणं रेणोर् यथा न घटते क्वचित् ।
तथा मे तत्त्व-निर्देशो मूढस्य क्षुद्र-चेतसः ॥२॥
किन्तु मे हृदये कोऽपि पुरुषः श्यामसुन्दरः ।
स्फुरन् समादिशत् कार्यम् एतत् तत्त्व-निरूपणम् ॥३॥
आसीद् एकः परः कृष्णो नित्य-लीला-परायणः ।
चिच्-छक्त्याविष्कृते धाम्नि नित्य-सिद्ध-गणाश्रिते ॥४॥
चिद्-विलास-रसे मत्तश् चिद्-गणैर् अन्वितः सदा ।
चिद्-विशेषान्विते भावे प्रसक्तः प्रिय-दर्शनः ॥५॥
जीवानां नित्य-सिद्धानां स्वाधीन-प्रेम-लालसः ।
प्रादात् तेभ्यः स्वतन्त्रत्वं कार्याकार्य-विचारणे ॥६॥</description>
    </item>
    
    <item>
      <title>०२</title>
      <link>https://vishvAsa.github.io/AgamaH_vaiShNavaH/gauDIyaH/tattvam/kRShNa-saMhitA/02/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/tattvam/kRShNa-saMhitA/02/</guid>
      <description>१। द्वितियोऽध्यायः २। भगवच्-छक्ति-वर्णनम् अत्रैव तत्त्व-विज्ञानं ज्ञातव्यं सततं बुधैः ।
शक्ति-शक्तिमतोर् भेदो नास्त्य् एव परमात्मनि ॥१॥
अत्र द्वितीयेऽध्यये पण्डितानां ज्ञातव्यं वैकुण्ठ-तत्त्व-विज्ञानं विचार्यते । शक्ति-शक्तिमतोर् भेदो नास्तीति प्रथमं ज्ञातव्यम् । पर-ब्रह्मणः शक्ति-हीनत्वे स्थापिते न किम् अपि सिद्ध्यति । अत एव सार-ग्राहिभिः शक्ति-तत्त्वम् अवश्य-स्वीकर्तव्यम् । शक्तिमतो ब्रह्मणः शक्तिः कदापि भिन्न-तत्त्वं नास्ति । यद्यपि जड-जगति परमार्थ-सम्बन्धे सम्यग्-उदाहरणं न प्राप्यते, तथापि आदर्शानुकरण-सम्बन्ध-वशतः आंशिकोदारणं दातुं शक्यत एव, यथाग्नि-स्व-दाहिक-शक्ती भिन्न-भिन्न-रूपेषु अवस्थातुं न शक्येते, तथा ब्रह्म-ब्रह्म-शक्ती भिन्नत्वे न वर्तेते ॥१॥</description>
    </item>
    
    <item>
      <title>०३</title>
      <link>https://vishvAsa.github.io/AgamaH_vaiShNavaH/gauDIyaH/tattvam/kRShNa-saMhitA/03/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/tattvam/kRShNa-saMhitA/03/</guid>
      <description>२। त्र्तियोऽध्यायः ३। अवतार-लीला-वर्णनम् भगवच्-छक्ति-कार्येषु त्रिविधेषु स्व-शक्तिमान् ।
विलसन् वर्तते कृष्णश् चिज्-जीव-मायिकेषु च ॥१॥
चित्-कार्येषु स्वयं कृष्णो जीवे तु परमात्मकः ।
जडे यज्ञेश्वरः पूज्यः सर्व-कर्म-फल-प्रदः ॥२॥
सर्वांशी सर्व-रूपी च सर्वावतार-बीजकः ।
कृष्णस् तु भगवान् साक्षान् न तस्मात् पर एव हि ॥३॥
अचिन्त्य-शक्ति-सम्पन्नः स कृष्णः करुणा-मयः ।
माया-बद्धय्स जीवस्य क्षेमाय यत्नवान् सदा ॥४॥
यद्-यद्-भाव-गतो जीवस् तत्-तद्-भाव-गतो हरिः ।
अवतीर्णः स्व-शक्त्या स क्रीडतीव जनैः सह ॥५॥
मत्स्येषु मत्स्य-भावो हि कच्छपे कूर्म-रूपकः ।</description>
    </item>
    
    <item>
      <title>०४</title>
      <link>https://vishvAsa.github.io/AgamaH_vaiShNavaH/gauDIyaH/tattvam/kRShNa-saMhitA/04/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/tattvam/kRShNa-saMhitA/04/</guid>
      <description>३। चतुर्थोऽध्यायः ४। कृष्ण-लीला-वर्णनम् यदा हि जीव-विज्ञानं पूर्णम् आसीन् मही-तले ।
क्रमोर्ध्व-गति-रीत्या च द्वापरे भारते किल ॥१॥
तदा सत्त्वं विशुद्धं यद् वसुदेव इतीरितः ।
ब्रह्म-ज्ञान-विभागे हि मथुरायाम् अजायत ॥२॥
सात्वतां वंश-सम्भूतो वसुदेवो मनो-मयीम् ।
देवकीम् अग्रहीत् कंस-नास्तिक्य-भगिनीं सतीम् ॥३॥
भगवद्-भाव-सम्भूतेः शङ्कया भोज-पांशुलः ।
अरुन्धद् दम्पती तत्र कारागारे सुदुर्मदः ॥४॥
यशः-कीर्त्य्-आदयः पुत्राः षड् आसन् क्रमशस् तयोः ।
ते सर्वे निहता बाल्ये कंसेनेश-विरोधिना ॥५॥
जीव-तत्त्वं विशुद्धं यद् भगवद्-दास्य-भूषणम् ।
तद् एव भगवान् रामः सप्तमे समजायत ॥६॥</description>
    </item>
    
    <item>
      <title>०५</title>
      <link>https://vishvAsa.github.io/AgamaH_vaiShNavaH/gauDIyaH/tattvam/kRShNa-saMhitA/05/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/tattvam/kRShNa-saMhitA/05/</guid>
      <description>४। पन्चमोऽध्यायः ५। कृष्ण-लीला-वर्णनं (२) प्रीति-प्रावृट्-समारम्भे गोप्यो भावात्मिकास् तदा ।
कृष्णस्य गुण-गाने तु प्रमत्तास् ता हरि-प्रियाः ॥१॥
श्री-कृष्ण-वेणु-गीतेन व्याकुलास् ता समार्चयन् ।
योग-मायां महा-देवीं कृष्ण-लाभेच्छया व्रजे ॥२॥
येषां तु कृष्ण-दास्येच्छा वर्तते बलवत्तरा ।
गोपनीयं न तेषां हि स्वस्मिन् वान्यत्र किञ्चन ॥३॥
एतद् वै शिक्षयन् कृष्णो वस्त्राणि व्यहरन् प्रभुः ।
ददर्शानावृतं चित्तं रति-स्थानम् अनामयम् ॥४॥
ब्राह्मणांश् च जगन्नाथो यज्ञान्नं समयाचत ।
ब्राह्मणा न ददुर् भक्तं वर्णाभिमानिनो यतः ॥५॥
वेद-वाद-रता विप्राः कर्म-ज्ञान-परायणाः ।</description>
    </item>
    
    <item>
      <title>०६</title>
      <link>https://vishvAsa.github.io/AgamaH_vaiShNavaH/gauDIyaH/tattvam/kRShNa-saMhitA/06/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/tattvam/kRShNa-saMhitA/06/</guid>
      <description>५। षष्ठोऽध्यायः ६। कृष्ण-लीला-वर्णनं (३) कर्म-काण्ड-स्वरूपोऽयं मागधः कंस-बान्धवः ।
रुरोध मथुरां रम्यां ब्रह्म-ज्ञान-स्वरूपिणी ॥१॥
मायया बान्धवान् कृष्णो नीतवान् द्वारकां पुरीम् ।
म्लेच्छता-यवनं हित्वा स-रामो गतवान् हरिः ॥२॥
मुचुकुन्दं महाराजं मुक्ति-मार्गाधिकारिणम् ।
पदाहनद् दुराचारस् तस्य तेजोहतस् तदा ॥३॥
ऐश्वर्य-ज्ञान-मय्यां वै द्वारकायां गतो हरिः ।
उवाह रुक्मिणीं देवीं परमैश्वर्य-रूपिणीम् ॥४॥
प्रद्युम्नः काम-रूपो वै जातस् तस्याः हृतस् तदा ।
माया-रूपेण दैत्येन शम्बरेण दुरात्मना ॥५॥
स्वपत्न्या रति-देव्या सः शिक्षितः परवीरहा ।
निहत्य शम्बरं कामो द्वारकां गतवांस् तदा ॥६॥</description>
    </item>
    
    <item>
      <title>०७</title>
      <link>https://vishvAsa.github.io/AgamaH_vaiShNavaH/gauDIyaH/tattvam/kRShNa-saMhitA/07/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/tattvam/kRShNa-saMhitA/07/</guid>
      <description>६। सप्तमोऽध्यायः ७। कृष्ण-लीला-तत्त्व-विचारः एषा लीला विभोर् नित्या गोलोके शुद्ध-धामनि ।
स्वरूप-भाव-सम्पन्ना चिद्-रूप-वर्तिनी किल ॥१॥
जीवे साम्बन्धिकी सेयं देश-काल-विचारतः ।
प्रवर्तेत द्विधा साऽपि पात्र-भेद-क्रमाद् इह ॥२॥
व्यक्ति-निष्ठा भवेद् एका सर्व-निष्ठाऽपरा मता ।
भक्तिमद् धृदये सा तु व्यक्ति-निष्ठा प्रकाशते ॥३॥
या लीला सर्व-निष्ठा तु समाज-ज्ञान-वर्धनात् ।
नारद-व्यास-चित्तेषु द्वापरे सा प्रवर्तिता ॥४॥
द्वारकायां हरिः पूर्णो मध्ये पूर्णतरः स्मृतः ।
मथुरायां विजानीयाद् व्रजे पूर्णतमः प्रभुः ॥५॥
पूर्णत्वं कल्पितं कृष्णे माधुर्य-शुद्धता-क्रमात् ।
व्रज-लीला-विलासो हि जीवानां श्रेष्ठ-भावना ॥६॥</description>
    </item>
    
    <item>
      <title>०८</title>
      <link>https://vishvAsa.github.io/AgamaH_vaiShNavaH/gauDIyaH/tattvam/kRShNa-saMhitA/08/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/tattvam/kRShNa-saMhitA/08/</guid>
      <description>७। अष्टमोऽध्यायः ८। व्रज-भाव-विचारः अत्रैव व्रज-भावानां श्रेष्ठ्यम् उक्तम् अशेषतः ।
मथुरा-द्वारका-भावास् तेषां पुष्टिकरा मताः ॥१॥
जीवस्य मङ्गलार्थाय व्रज-भावो विविच्यते ।
यद्-भाव-सङ्गतो जीवश् चामृतत्वाय कल्पते ॥२॥
अन्वय-व्यतिरेकाभ्यां विविच्योऽयं मयाधुना ।
अन्वयात् पञ्च सम्बन्धाः शान्त-दास्यादयश् च ये ॥३॥
केचित् तु व्रज-राजस्य दास-भागवताः सदा ।
अपरे सख्य-भावाढ्याः श्रीदाम-सुबलदयः ॥४॥
यशोदा-रोहिणी-नन्दाः वात्सल्य-भाव-संस्थिताः ।
राधाद्याः कान्त-भावे तु वर्तन्ते रास-मण्डले ॥५॥
वृन्दावनं विना नास्ति शुद्ध-सम्बन्ध-भावकः ।
अतो वै शुद्ध-जीवानां रम्ये वृन्दावने रतिः ॥६॥
तत्रैव कान्त-भावस्य श्रेष्ठता शास्त्र-सम्मता ।</description>
    </item>
    
    <item>
      <title>०९</title>
      <link>https://vishvAsa.github.io/AgamaH_vaiShNavaH/gauDIyaH/tattvam/kRShNa-saMhitA/09/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/tattvam/kRShNa-saMhitA/09/</guid>
      <description>८। नवमोऽध्यायः ९। कृष्णाप्ति-वर्णनम् व्यासेन व्रज-लीलायां नित्य-तत्त्वं प्रकाशितम् ।
प्रपञ्च-जनितं ज्ञानं नाप्नोति यत् स्वरूपकम् ॥१॥
जीवस्य सिद्ध-सत्तायां भासते तत्त्वम् उत्तमम् ।
दूरता-रहिते शुद्धे समाधौ निर्विकल्पके ॥२॥
माया-सूतस्य विश्वस्य चिच्-छायत्वात् समानता ।
चिच्-छक्त्य्-आविष्कृते कार्ये समाधाव् अपि चात्मनि ॥३॥
तस्मात् तु व्रज-भावानां कृष्ण-नाम-गुणात्मनाम् ।
गुणैर् जाड्यात्मकैः शश्वत् सादृश्यम् उपलक्ष्यते ॥४॥
स्व-प्रकाश-स्वभावोऽयं समाधिः कथ्यते बुधैः ।
अतिसूक्ष्म-स्वरूपत्वात् संशयात् स विलुप्यते ॥५॥
वयं तु संशयं त्यक्त्वा पश्यामस् तत्त्वम् उत्तमम् ।
वृन्दावनान्तरे रम्ये श्री-कृष्ण-रूप-सौभगम् ॥६॥</description>
    </item>
    
    <item>
      <title>१०</title>
      <link>https://vishvAsa.github.io/AgamaH_vaiShNavaH/gauDIyaH/tattvam/kRShNa-saMhitA/10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/gauDIyaH/tattvam/kRShNa-saMhitA/10/</guid>
      <description>९। दसमोऽध्यायः १०। कृष्णाप्त-जन-चरित्रम् येषां रागोदितः कृष्णे श्रद्धा वा विमलोदिता ।
तेषाम् आचरणं शुद्धं सर्वत्र परिदृश्यते ॥१॥
अशुद्धाचरणे तेषाम् अश्रद्धा वर्तते स्वतः ।
प्रपञ्च-विषयाद् रागो वैकुण्ठाभिमुखो यतः ॥२॥
अधिकार-विचारेण गुण-दोषौ विविच्यते ।
त्यजन्ति सततं वादान् शुष्क-तर्काननात्मकान् ॥३॥
सम्प्रदाय-विवादेषु बाह्य-लिङ्गादिषु क्वचित् ।
न द्विषन्ति न सज्जन्ते प्रयोजन-परायणाः ॥४॥
तत् कर्म हरि-तोषं यत् सा विद्या तन्-मतिर् यया ।
स्मृत्वैतन् नियतं कार्यं साधयन्ति मनीषिणः ॥५॥
जीवने मरणे वापि बुद्धिस् तेषां न मुह्यति ।</description>
    </item>
    
  </channel>
</rss>
