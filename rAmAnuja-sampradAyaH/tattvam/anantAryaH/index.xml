<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;अनन्तार्यः on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/anantAryaH/</link>
    <description>Recent content in &#43;अनन्तार्यः on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/rAmAnuja-sampradAyaH/tattvam/anantAryaH/index.xml" rel="self" type="application/rss+xml" />
    <item>
      <title>शरीरवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/anantAryaH/sharIravAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/anantAryaH/sharIravAdaH/</guid>
      <description>[[शरीरवादः	Source: EB]]
[
** ॥ श्रीः ॥**
** &amp;ldquo;शरीरवादः&amp;rdquo;**
** &amp;mdash;&amp;mdash;&amp;mdash;-**
श्रीकान्तकान्तपदपङ्कजसौरभश्रीपारीणचित्तनिभषट्चरणः प्रवीणः।
श्रीलक्ष्मणार्यमभिवन्द्य शरीरवादं सारार्थसङ्गतमनन्तसुधीर्विधत्ते॥ &amp;mdash;&amp;mdash;&amp;mdash;&amp;mdash;-
&amp;ldquo;इह तावच्छरीरशब्दप्रवृत्तिनिमित्तं विचार्यते॥&amp;rdquo;
शरीरपदप्रवृत्तिनिमित्तभूतं शरीरत्वं हि न तावज्जातिः,तत्साधकप्रमाणाभावात्॥
न च-इदं शरीरमिदं शरीरमित्यनुगतप्रतीतिरेव तत्साधिका,अनुगतप्रतीतेर्बाधकविरहे जातिसाधकत्वात्-इति वाच्यम्। सिद्धान्ते अनुगतप्रतीतेः संस्थानविषयकत्वेन तदतिरिक्तजातिसाधकत्वासम्भवात्॥
न च-संस्थानस्यावयवसंयोगादिरूपत्वेन प्रतिव्यक्तिभिन्नत्वात्कथमनुगतप्रतीतिविषयत्वमिति-वाच्यम्। नैयायिकादिमते सुवर्णरजतताम्रमृद्घटादिभेदेन भिन्नस्य घटत्वस्य घटोऽयं घटोऽयमित्याद्यनुगतप्रतीतिविषयत्ववत्संस्थानस्यापि तदुपपत्तेः,सुवर्णरजतादिघटेषु घटत्वस्यैक्ये साङ्कर्यापत्तेः॥
किं च-गोत्वादिजातिरूपत्वेनाभिमतं संस्थानं हि नावयवसंयोगस्वरूपं, रूपरसादिषु गुणेष्वात्मादिद्रव्येषु चोक्तसंस्थानाभावेन तत्रातिरिक्तजातिकल्पनापत्तेः ; किं तु विषयतासम्बन्धेन यावद्गोव्यक्तिषु सम्बद्धं तावद्विषयकज्ञानमेव। तदेव च इयं गौरित्यादिप्रतीतौ स्वरूपतः प्रकारतया भासत इति न व्यक्तिभेदेन संस्थानस्य भेदोऽपि, यावद्घटादिविषयकज्ञानमेव यावद्घटव्यक्तिष्वनुगतमनतिप्रसक्तं घटत्वादिनातिरिति तदेव दण्डादिजन्यतावच्छेदकं घटपदशक्यतावच्छेदकं चेति-वादान्तरे स्पष्टम्॥</description>
    </item>
    
  </channel>
</rss>
