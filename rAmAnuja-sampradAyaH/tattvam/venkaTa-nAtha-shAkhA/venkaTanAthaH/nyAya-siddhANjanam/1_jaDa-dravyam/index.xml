<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ जड-द्रव्यम् on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/</link>
    <description>Recent content in &#43;१ जड-द्रव्यम् on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/index.xml" rel="self" type="application/rss+xml" />
    <item>
      <title>00 उपोद्घातः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/00_upodghAtaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/00_upodghAtaH/</guid>
      <description>॥ श्रीः ॥
श्रीमते हयवदनपरब्रह्मणे नमः ।
श्रीमते रामानुजाय नमः ।
श्रीमते निगमान्तमहादेशिकाय नमः ।
श्रीमान्वेङ्कटनाथार्यः कवितार्किककेसरी । वेदान्ताचार्यवर्यो मे सन्निधत्तां सदा हृदि ॥
श्रीमन्निगमान्तमहादेशिकैर् अनुगृहीतं
॥ श्रीन्यायसिद्धाञ्जनम् ॥
॥ जडद्रव्यपरिच्छेदः ॥
विश्वास-प्रस्तुतिः श्रीमद्-वेङ्कट-नायकः श्रुति-शिरस्-तात्पर्य-पर्याप्त-धीर्
लब्धार्थो वरदार्य-पाद-रसिकाद् रामानुजाचार्यतः ।
बालानाम् अतिवेल-मोह-पटलावष्टम्भ-सीदद्-दृशां
सम्यक् तत्त्व-निरीक्षणाय तनुते सत्-तर्क-सिद्धाञ्जनम् ॥ १ ॥
मूलम् श्रीमद्वेङ्कटनायकः श्रुतिशिरस्तात्पर्यपर्याप्तधीः लब्धार्थो वरदार्यपादरसिकाद्रामानुजाचार्यतः ।
बालानामतिवेलमोहपटलावष्टम्भसीदद्दृशां सम्यक्तत्त्वनिरीक्षणाय तनुते सत्तर्कसिद्धाञ्जनम् ॥ १ ॥
विश्वास-प्रस्तुतिः सद्&amp;ndash;अ-सद्&amp;ndash;भूमिका-भेदैस्
तत्-तत्-सिद्धान्त-नाटकैः ।
उपप्लुतस्य तत्त्वस्य
शुद्ध्य्-अर्थो ऽयम् उपक्रमः ॥ २ ॥</description>
    </item>
    
    <item>
      <title>01 प्रमेयम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/01_prameyam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/01_prameyam/</guid>
      <description>अशेषचिदचित्प्रकारं ब्रह्मैकमेव तत्त्वम् । तत्र प्रकारप्रकारिणोः प्रकाराणाञ्च मिथोऽत्यन्तभेदेऽपि विशिष्टैक्यादिविवक्षयैकत्वव्यपदेशः, तदितरनिषेधश्च । अन्यथा समस्तप्रमाणसङ्क्षोभप्रसङ्गात् । इदमेव चेत्थम्भूतं समान्यतः प्रमाविषयतया विशेषतः प्रकर्षेण मेयतया च प्रमेयमुक्तम् ।</description>
    </item>
    
    <item>
      <title>02 द्रव्याद्रव्यविभागः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/02_dravyAdravyavibhAgaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/02_dravyAdravyavibhAgaH/</guid>
      <description>तदन्तर्गतञ्च सर्वं द्रव्याद्रव्यात्मना विभक्तम् । उपादानं द्रव्यम् । अवस्थाश्रय उपादानम् । अतथाभूतमद्रव्यम् । प्रत्यक्षादिसिद्धोऽयं द्रव्याद्रव्यविभागः । न सौगतादिनयेनान्यतरनिह्नवः शक्यः । रूपरूपिप्रभृतीनामबाधितानन्यथासिद्धभेदेव्यवहारात् । रूपस्पर्शनियताभ्यां दर्शनस्पर्शनाभ्यां तदाश्रयैकार्थप्रतिसन्धानात् । ग्राह्यसङ्घातभावेऽपि ग्राहकयोर्विषयनियमानतिलङ्घनात् । सङ्घातोपाधेश्चैकस्यान्यस्यासिद्धेः । देशकालयोस्तथाभूतयोस्त्वया अनभ्युपगमात् । अभ्युपगमेऽपि तदैक्येन संहतावतिप्रसङ्गात् । एककार्यकारणकत्वादेश्चासिद्धेः । सिद्धावतिप्रसङ्गस्य दुर्वारत्वात् । एकस्मिन्नेव सन्निकर्षविप्रकर्षादिना पट्वपटुप्रत्ययाद् वेद्यधर्माधिक्यन्यूनतोल्लेखमन्तरेण तयोरसम्भवात् । तत्रैवोदयविलयभाजामवस्थानामध्यक्षसिद्धत्वात् । एकक्षणेऽप्येकस्मिन्श्यामत्वयुवत्वाद्यनेकधर्मदर्शनात् । पीतशङ्खभ्रमादौ श्वैत्यानुपलम्भेऽपि शङ्खादिप्रतिसन्धानात् । तस्यैव च तदैव शुक्लतयान्यैरुपलम्भात् । क्षणभङ्गस्य निराकरिष्यमाणत्वात् । सर्वेष्वपि भ्रमेष्वधिष्ठानभूतस्वरूपग्रहेऽपि विशेषाग्रहावश्यम्भावात् । तद्ग्रहेण च भ्रमोपमर्दाङ्गीकारात् । एतेन निर्विशेषैकब्रह्माधिष्ठानविश्वभ्रमवादोऽपि निर्मूलः । न च सहोपलम्भनियमान्नीलतदाधारादेरभेदः; एकसामग्रीवेद्यत्वनियमात्तदुपपत्तेः । सहत्वतन्नियमाभ्यां भेदस्यैव स्थिरीकरणेन व्याघातात् । समस्य च सहोपलम्भनियमस्य शङ्खश्वैत्यादावसिद्धेः । असमस्यापि गन्धादौ । भास्वराध्वन्ताभास्वररूपाभ्यामनेकान्तत्वाच्च । न च ग्राहकभेदाद्ग्राह्यभेद इव; अन्योऽन्याश्रयणात् । चक्षुःश्रोत्रादिभेदस्य रूपादिग्राह्यभेदोपाधित्वात् । ग्राहकभेदेऽपि च ग्राह्यैक्यप्रतीतेरुदाहृतत्वात्; ग्राहकैक्येऽपि नीलपीतादिग्राह्यभेददर्शनात्, अन्यत्र च तदविशेषात् । अत एव स्पर्शाद्येकद्वित्रिचतुःस्वभाववाय्वाद्यणुचतुष्कवादो निरस्तः । एवञ्च वैशिष्ट्यमपि तात्त्विकम्, विकल्पश्चाबाधितः प्रमाणमिति सिद्धम् । सम्बन्धानुपपत्यादिप्रलापस्तु तर्काङ्गपञ्चकान्यतमहान्यादिविध्वस्तः ॥</description>
    </item>
    
    <item>
      <title>03 द्रव्यस्थिरत्वनिरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/03_dravyasthiratvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/03_dravyasthiratvanirUpaNam/</guid>
      <description>द्रव्यस्थिरत्वनिरूपणम् ॥
तानि च द्रव्याणि स्थिराण्येव । क्षणभङ्गे प्रमाणाभावात् । स हि प्रत्यक्षतः? अनुमानतो वा? नाद्यः प्रत्यक्षस्य विपरीतत्वात् । प्रत्यभिज्ञाप्रत्यक्षेण स्थिरत्वस्यैव सिद्धेः । भ्रान्तिरियमिति चेन्न, कारणदोषबाधकप्रत्ययाभावे तत्त्वायोगात् । यौक्तिकबाधेन दोषोऽप्युन्नीयत इति चेत्, केयं युक्तिः? करणाकरणाभ्यां सामर्थ्यासामर्थ्यलक्षणविरुद्धधर्मेणाध्यासप्रसङ्गात्मिका समर्थश्चेत्कुर्यादित्यकुर्वद्दशायामपि करणप्रसङ्गात्मिका वा इति चेन्न - सहकारिसन्निधौ कुर्वत्स्वभावत्वस्य, सहकार्यभावप्रयुक्तकार्याभाववत्त्वादेर्वा सामर्थ्यपदार्थत्वात् । ततश्च समर्थस्यैव करणाकरणयोः सहकारिसन्निध्यसन्निधिप्रयुक्तत्वादेकत्र समावेशः । ननु तावप्येकस्य कथमुपपद्येते इति चेन्न, तत्तत्सामग्रीसन्तानप्रतिनियतकालतया तदुपपत्तेः । तत्समाग्रीविशेषसम्बन्धासम्बन्धयोरपि चोद्यमपरिहार्यमिति चेन्न - भिन्नकालभाविसामग्रीविशेषादेव परिहृतत्वात् । तज्जातीयस्यैव बीजक्षणस्य समर्थबीजारम्भे त्वयाप्येतदपरिहार्यम् । तत्पूर्वक्षणस्वभावादित्यपि तत एव दत्तोत्तरम् । अन्यथा अनुपलभ्यमानानन्तक्षणतत्स्वभावकल्पनागौरवप्रसङ्गात् । अन्वयव्यतिरेकवतामपि सहकारिणामकारणत्वे दुर्निर्वहमुपादानस्यापि कारणत्वम् । यदि च कालभेदभिन्नयोरेव करणाकरणयोः सहकारिसन्निध्योर्वा वस्तुभेदकत्वम् । देशभेदभिन्नयोरपि करणाकरयोः सामर्थ्यासामर्थ्ययोः सहकारिसन्निध्यसन्निध्योर्वा तयोर्भेदकत्वप्रसङ्गेन क्षणेऽपि क्षुद्यमानेऽनवधिकभेदप्रसङ्गेन न सिध्येदिति शून्यवादप्रसङ्गः । देशभेदे स्वसन्निध्यसन्निधिभ्यामेव तदुपपत्तिरिति चेन्न; तयोपरि तद्वदेव विरुद्धयोर्भेदकत्वप्रसङ्गात् । परस्परविरुद्धपूर्वापरकालसम्बन्ध एव एकस्य कथमिति चेन्न; स्वापेक्षया पूर्वापरत्वस्यासिद्धेः । न हि स्वप्रागभावप्रध्वंसावच्छिन्नकालसम्बन्धित्वं वस्तुनो ब्रूमः । अन्यापेक्षया पूर्वापरयोरपि कालयोरेतदपेक्षया स्वकालत्वे विरोधाभावः क्षणेऽपि स्वीकार्यः । यथा परमाणुद्वयापेक्षया पूर्वापरीभूतस्यापि तन्मध्यदेशस्य परमाण्वन्तरं प्रति स्वदेशतया न तस्य तत्सम्बन्धविरोधः । अन्यथा पूर्ववत्क्षणोऽपि क्षुण्णः । तथापि पूर्वापरकालयोस्तदुपाध्योर्वा विरुद्धयोः तेजस्तमसोरिव कथमेकत्र समावेशः?</description>
    </item>
    
    <item>
      <title>04 द्रव्यविभागप्रकारः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/04_dravyavibhAgaprakAraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/04_dravyavibhAgaprakAraH/</guid>
      <description>तच्च -
द्रव्यविभाग विचारः ।
द्वेधा जडाजडतया प्रत्यक्तदितरतयापि वा द्रव्यम् ।
षोढा त्रिगुणानेहोजीवेश्वरभोगभूतिमतिभेदात् ॥ ७ ॥
धीकालभोगभूतीरविवक्षित्वा गुणादिरूपत्वात् ।
देहात्मेशभिदार्थं त्रेधा तत्त्वं विविञ्चते केचित् ॥ ८ ॥
परत एव भासमानं जडम् । तदन्यदजडम् । स्वस्मै भासमानं प्रत्यक् । परस्मै भासमानं परागिति व्यवहरन्ति । तेनाजडाया अपि मतेः पराक्त्वं सिद्धम् । यत्तु नीतिमालायां नारायणार्यैरुक्तम् - &amp;lsquo;ज्ञानस्य तु पराक्त्वाभावमात्रमेव । न तु प्रत्यक्त्वमिति&amp;rsquo; । एतदपि पूर्वपक्षप्रोक्तदृग्विषयत्वमात्राधीनसिद्धिकत्वरूपेदन्त्वाभावाभ्युपगमादिति मन्तव्यम् । एवं हि तत्र पूर्वपक्षितम् - &amp;lsquo;तस्य नीलादिवदिदमित्यनवभासात्पराक्त्वाभावेन प्रत्यक्त्वञ्च विद्यते&amp;rsquo; इति । तत्र रजोगुणकत्वतमोगुणकत्वमहदाद्यवस्थार्हत्वानि त्रिगुणलक्षणानि । अध्यक्षादिभिर्यथासम्भवं नानावस्थस्य तस्य सिद्धेः । तच्च अधः प्रभृतिदेशेष्वनन्तम् । ऊर्ध्वं हि भोगविभूत्यवच्छिन्नम् । नित्यविभूतेस्तमः परत्वश्रुतेः; त्रिगुणस्य च &amp;lsquo;तदनन्तमसङ्ख्यातप्रमाणञ्चेत्&amp;rsquo; वचनात् । तच्च विचित्रसृष्ट्युपकरणत्वान्माया । विकारान् प्रकरोतीति प्रकृतिः । विद्याविरोधादिभिरविद्यादिश्चोच्यते । समविषमविकारसन्तानांश्च कालभागभेदाभ्यामारभते । इदञ्च परिस्पन्दादियोग्यभूतेन्द्रियपरिणामदशायामपि निश्छिद्रमेव । तत एव हि स्वकार्यव्यापकत्वम् । द्वयोरन्यतरस्य वा स्पर्शशून्यतया न सप्रतिघत्वविरोधः । वाय्वादिभूतचतुष्टयं हि स्पर्शवदस्पर्शेनाकाशेन व्याप्तम् । इदमेव त्रिगुणं पूर्वावस्थोपमर्दकावस्थाभेदाच्चतुर्विंशतितत्वानि मूलप्रकृतिर्महानहङ्कार इन्द्रियाण्येकादश पञ्च तन्मात्राणि पञ्च भूतानि चेति ॥</description>
    </item>
    
    <item>
      <title>05 महद्द्रव्यनिरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/05_mahaddravyanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/05_mahaddravyanirUpaNam/</guid>
      <description>महद्द्रव्यनिरूपणम् ।
अव्यक्ताहङ्कारावस्थाव्यवहितोत्तरपूर्वावस्थाविशिष्टं त्रिगुणम् महान् । तच्छब्दवाच्यत्वमेव वा तल्लक्षणम् । एवमहङ्कारादिष्वपि भाव्यम् । अध्यवसायरूपवृत्तिर्महानिति साङ्ख्याः । यथाहुः &amp;ldquo;अध्यवसायो बुद्धिः&amp;rdquo; इति । तदसति; अध्यवसायस्याधर्मत्वात् । यदि परं तन्निमित्तत्वमात्रं महतः; तावतैव बुद्ध्यवसायादिप्रयोगविषयत्वम्; न च तन्निमित्तत्वमात्रं लक्षणम्; अतिव्याप्तेः, अवान्तरविषयस्यापि अनवधारणात् । अवधारयतां तु तदपि लक्षणम् । एवं धर्माधर्मादिकारणत्वादिकमपि लक्षणं निरसनीयम् । स त्रिधा, सात्विको राजसस्तामसश्चेति । तत्र तत्तद्गुणोन्मेषवशादंशभेदात्तत्तद्व्यपदेशः ॥</description>
    </item>
    
    <item>
      <title>06 अहङ्कारद्रव्यनिरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/06_ahankAradravyanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/06_ahankAradravyanirUpaNam/</guid>
      <description>अहङ्कारद्रव्यनिरूपणम् ।
इन्द्रियाव्यवहितपूर्वावस्थाविशिष्टं त्रिगुणमहङ्कारः । अत्रपि पूर्ववत् &amp;ldquo;अभिमानोऽहङ्कारः&amp;rdquo; इति साङ्ख्यलक्षणं दूषणीयम् । स च अनात्मनि देहे अहम्भावकरणहेतुत्व मात्रादहङ्कारशब्दवाच्यः । न त्वहमर्थत्वात् । प्रतीचा आत्मन एव तत्वात् । नचैवं त्याज्यत्ववचनविरोधः; अहङ्कारस्य उत्कृष्टजनावमानहेतोर्गर्वापरपर्यायस्याभिमानस्य तथोक्तेः । सोऽपि पूर्ववत् त्रिविधः । तत्र सात्विकादिन्द्रियाणि । तामसात् शब्दमात्रम् । राजसः उभयानुग्राहकः ।
राजसतामसयोरपीन्द्रियाव्यवहितपूर्वभावित्वमात्रं सिद्धमिति नाव्याप्तिः । त्रयाणां प्रत्येक प्रत्येक लक्षणमपि यथास्वं कार्यकारणप्रकाराः । यत्तूक्तं भोजराजेन
&amp;ldquo;स्यात् त्रिविधोऽहङ्कारो जीवनसंरम्भगर्वरूपोऽयम् ।
सम्भेदादस्य सतो विषयो व्यवहार्यतामेति ॥
सात्विकराजसतामसभेदात्सञ्जायते पुनस्त्रेधा ।</description>
    </item>
    
    <item>
      <title>07 इन्द्रियद्रव्यस्य निरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/07_indriyadravyasya_nirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/07_indriyadravyasya_nirUpaNam/</guid>
      <description>इन्द्रियद्रव्यस्य निरूपणम् ।
प्राणाद्यन्यत्वे सति हृत्कर्णचश्रुरादिशरीरप्रदेशविरशेषावच्छिन्नव्यापारतया तत्त्कार्यविशेष शक्तमिन्द्रियम् । &amp;ldquo;अशरीरं प्राणधार्यमेव यद्द्रव्य पुरुषोपकारकं तदिन्द्रियम्&amp;rdquo; इति वरदविष्णुमिश्रैः उक्तम् । &amp;ldquo;सात्विकाहङ्कारोपादानकमिन्द्रियम्&amp;rdquo; इति साङ्ख्यादिलक्षणमप्राकृतेन्द्रियव्याप्तेरयुक्तम् ।
&amp;ldquo;शरीरसंयोगेसत्येव साक्षात्प्रमितिसाधनमप्रत्यक्षम्, साक्षात्कारसाधनम्&amp;rdquo; इत्यादि वैशेषिकाद्युक्तं तु कर्मेन्द्रियाव्याप्त्यादेरनुपपन्नम् । वक्ष्यते च वागादीनामिन्द्रियत्वम् ॥</description>
    </item>
    
    <item>
      <title>08 इन्द्रियविभागप्रकारः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/08_indriyavibhAgaprakAraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/08_indriyavibhAgaprakAraH/</guid>
      <description>इन्द्रियविभागप्रकारः ॥
द्विधेन्द्रियं प्राकृतमप्राकृतमिति । शुद्धाशुद्धसत्वयोगादेस्तद्भेदः । अव्यक्तमहङ्कारेष्वपि प्राकृताप्राकृतविभागोऽस्तीति केचिदाचार्याः । शब्दतन्मत्रसहभवत्वसात्विकाहङ्कारोपादानद्रव्यत्वादि प्राकृतेन्द्रिय लक्षणम् । पुनश्च इन्द्रियं द्विविधं ज्ञानेन्द्रियं कर्मेन्द्रियमिति । ज्ञानप्रसरणशक्तमिन्द्रियं ज्ञानेन्द्रियम् । तत् षोढा मनः श्रोत्रादि भेदात् । उक्तश्चैवंविभागस्तत्वरत्नाकरे भट्टपराशरपादैः &amp;ndash; &amp;ldquo;तच्च षोढा&amp;rdquo; इत्युपक्रम्य &amp;ldquo;आन्तरं मनः&amp;rdquo; इत्यन्तेन । मनः पूर्वकत्वात्सर्वप्रवृत्तीनां मनः कर्मेन्द्रियमिति साङ्ख्यादयः । यथाहुः
&amp;ldquo;बुद्धीन्द्रियाणि चक्षः श्रोत्रघ्राणरसनात्वगाख्यानि ।
वाक्पाणिपादपायूपस्थं कर्मेन्द्रियम ह्याहुः ॥
उभयात्मकमत्र मनः&amp;rdquo; इति ।
तदसत्; तस्य च ज्ञानद्वारैव कर्महेतुत्वात् । तावता च तथात्वे चक्षुरादावपि प्रसङ्गात् । क्वचित्कर्मेन्द्रियत्व व्यवहारस्तु औपचारिकः । मानसवाचिककायिककर्मविभागस्तु कर्मशब्दस्य शुभाशुभसङ्कल्पादिरूपज्ञानेऽपि प्रयोगात् । अतः षडपि ज्ञानेन्द्रियाणि । तत्र प्राकृत विभागं प्रत्युच्यते ॥</description>
    </item>
    
    <item>
      <title>09 प्राकृतमन इन्द्रियस्य निरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/09_prAkRtamana_indriyasya_nirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/09_prAkRtamana_indriyasya_nirUpaNam/</guid>
      <description>प्राकृतमन इन्द्रियस्य निरूपणम् ।
अशुद्धसत्वे सतिपञ्चविषयसाधारणेन्द्रियत्वम्, स्मृतिकरणेन्द्रियत्वम् इत्यादि प्राकृत मनो लक्षणम् । तच्च हृत्प्रदेशमात्राधिष्टानम् । इन्द्रियाणान्तराणामपि हृत्प्रदेश एव कन्दस्थनम् । स्थानान्तरेष्वपि यथासम्भवं वृत्तिः । आत्मनोऽपि तत्रैव भूयसा वृत्तिः । तथा च भाष्यम् &amp;ldquo;सर्वेन्द्रिय कन्दभूतस्थानविशेषे वृत्तिरिति चक्षुषि नावस्थानम्&amp;rdquo; इति । मन एकमेव अन्तःकरणम् । सङ्कल्प अद्यवसायादयस्तद्व्यापारभेदादेव जायन्ते इति नान्तःकरणवैविध्यम् । तथा च भाष्यम् &amp;ldquo;अध्यवसायाभिमानचिन्तावृत्ति भेदात् मन एव बुद्ध्यहङ्कारचित्तशब्दैर्व्यपदिश्यते&amp;rdquo; इति । उदाहृतञ्चैतत् प्राणे सूत्रकारैः &amp;ldquo;पञ्चवृत्तिर्मनोवद्व्यपदिश्यते&amp;rdquo; इति । अतः &amp;ldquo;अन्तःकरणं त्रिविधम्&amp;rdquo; इत्यादिवादिनः साङ्ख्यादयो निरस्ताः ॥</description>
    </item>
    
    <item>
      <title>10 प्राकृतश्रोत्रेन्द्रियस्य निरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/10_prAkRtashrotrendriyasya_nirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/10_prAkRtashrotrendriyasya_nirUpaNam/</guid>
      <description>प्राकृत श्रोत्रेन्द्रियस्य निरूपणम् ।
शब्दादिपञ्चके शब्दमात्रग्रहणशक्तमिन्द्रियं प्राकृतश्रोत्रम् । तन्मनुष्यादीनां कर्णशष्कुल्यवच्छिन्नवृत्ति । द्विजिह्वानां नयनवृत्ति । तदुक्तं न्यायतत्वे करणपादाष्टमाधिकरणे &amp;ldquo;चक्षुषा श्रवणं सर्पाणामेवेति नियम्यते&amp;rdquo; इत्यादि । यत्तूक्तं तत्वरत्नाकरे &amp;ldquo;कर्णशष्कुली शरीर नयनगोलकरसनानासिकाधिष्टानानि च तानि&amp;rdquo; इति; तत्प्रायिकं मन्तव्यम् । एतस्य नाभसत्वादिगुपादानामनन्यथासिद्धाहङ्कारिकत्ववचनबलादाप्यायितत्वादिभिर्निर्वाहः । यत्तु करणपाद पञ्चमाधिकरणे नेत्रश्रोत्रादि शक्तीनामालोक शब्दाद्यात्मकत्वमुक्तम्, यच्च तथैव सप्तम अधिकरणे &amp;ldquo;अन्नस्य अतिसूक्ष्मपरिणाममिन्द्रियम्&amp;rdquo; इत्यादिना, &amp;ldquo;कर्मेन्द्रियाणामप्यन्नपरिणामत्वात्&amp;rdquo; इत्यादिना च इन्द्रियाणां भौतिकत्वं प्रतीतम्; तदप्यखिलमाप्यायनाभिप्रायेण निर्वाह्यम् । तथैव हि स्मृति
वचनमपि वेदार्थङ्ग्रहे निर्व्यूढम् । यथा&amp;quot; वैकारिकाहङ्कारादेकादशेन्द्रियाणि जायन्ते इति हि वैदिकाः&amp;quot; इत्युपक्रम्य&amp;quot; एवमाहङ्कारिकाणामिन्द्रियाणां भूतैश्चाप्यायनं महाभारते उच्यते&amp;quot; इति । श्रोत्रं भौतिकं बाह्येन्द्रियत्वात्, आकाशः इन्द्रियारम्भको भूतत्वात्, शब्दः स्वसमानजातीयगुणवता इन्द्रियेण गृह्यते बहिरिन्द्रिय व्यवस्था हेतु गुणत्वात्, श्रोत्रं स्वग्राह्य गुणसजातीय गुणवत् बहिरिन्द्रियत्वात् इत्यादीनां चक्षुराद्यभौतिकत्वस्य वक्ष्यमाणत्वात् साध्यव्कलत्वश्रुतिबाधादिदूषणानि वाच्यानि ॥</description>
    </item>
    
    <item>
      <title>11 त्वगादीनामिन्द्रियाणां निरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/11_tvagAdInAmindriyANAM_nirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/11_tvagAdInAmindriyANAM_nirUpaNam/</guid>
      <description>त्वगादीनामिन्द्रियाणां निरूपणम् ।
शब्दस्य द्रव्याद्रव्यत्वश्रोत्रगमनशब्दागमानादिविवादमद्रव्ये शमयिष्यामः । त्वगादीनामपीन्द्रियाणां पूर्वोक्तश्रोत्रलक्षणे शब्दमात्रपदस्थाने क्रमात् स्पर्शमात्रादिपदन्यासेन लक्षणम् ऊह्यम् । तत्र त्वगाश्रयः कृत्स्नं वपुः । प्रदेशभेदेन स्पर्शोपलम्भतारतम्यम् । नखदन्तकेशादिषु स्पर्शानुपलम्भश्च प्राणमाद्यन्तारतम्यात् इति करणपादाष्टमाधिकरणे प्रोक्तम् । यथायोग्यं वाय्ववादि चतुष्टयं सम्योगेन तया गृह्यते । स्पर्शादयस्तु संयुक्तनिष्टतया । चक्षुरादीनामाश्रयाः नयनगोलक तालुनासाः । तत्र गजानां नासा हस्तः इति पाणिघ्राणयोरेकमेवाधिष्टानमुच्यते । तत्रोक्तम् &amp;ldquo;हस्तेन गन्धोपलब्धिः गजानामेव&amp;rdquo; इत्यादि । जङ्गमशरीरेष्वेव प्रायशोऽयमिन्द्रियप्रदेशनियमः । चक्षुषा वायु व्यतिरिक्तभूतचतुष्टयं तथैव गृह्यते । रूपादयोऽपि स्पर्शादिवत् । दूरस्थग्रहणे तु चाक्षुषमहःप्रसरणात् सम्बन्धसिद्धिः । तच्च करणपादद्वितीयाधिकरणे प्रपञ्चितम् ॥</description>
    </item>
    
    <item>
      <title>12 प्राकृतकर्मेन्द्रियनिरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/12_prAkRtakarmendriyanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/12_prAkRtakarmendriyanirUpaNam/</guid>
      <description>प्राकृत कर्मेन्द्रिय निरूपणम् ।
*अथ कर्मेन्द्रियम्* उच्चारणादिषु अन्यतमक्रियाहेतुत्वं तल्लक्षणम् । तत् पञ्चधा वागादि भेदात् । वर्णोच्चारणकरणमिन्द्रियं वाक् । तच्च हृत्कण्ठजिह्वामूलतालुदन्तोष्ठनासामूर्धरूप स्थानाष्टकवृत्ति । शुकादिव्यतिरिक्तविहङ्गादीनां तत्तदष्टसंस्थानादिसहकारिविरहात् वर्णोच्चारण अशक्तिः । शुकादीनामपि किञ्चित् तद्वैषम्यात् उच्चारणवैषम्यम् । शिल्पकरणमिन्द्रियम् पाणिः । स च मनुष्यादीनामङ्गुल्यादिवृत्तिः । वारणादीनां नासावृत्तिः । ननु तालुपादादिभिरपि अभ्यास पाठवात् मौक्तिकग्रथनलिपिकरणादि शिल्पदर्शनात् तत्रापि तदृत्तिः आस्थेया; सत्यम् । मात्रया तद्वृत्तिरस्त्येव । विरोधाभावाद्देशभेदेन । इन्द्रियान्तरव्याप्ते देशे अवस्थानादेश्चक्षुःस्पर्शनादौ दर्शनादिति । सञ्चरणकरणमिन्द्रियं पादः । स च मनुष्यादीनां चरणादिवृत्तिः । भुजगपतगादीनां तु उरःपक्षादिवृत्तिः । तदुक्तं करणपादाष्टमाधिकरणे &amp;ldquo;सर्पाः पादात् कर्मेन्द्रियात् ऋते वक्षसा गच्छन्ति ।</description>
    </item>
    
    <item>
      <title>13 तन्मात्रादिसृष्टिः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/13_tanmAtrAdisRShTiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/13_tanmAtrAdisRShTiH/</guid>
      <description>अथ तन्मात्रादिसृष्टिः
भूतानामव्यवहितसूक्ष्मावस्थाविशिष्टं द्रव्यं तन्मात्रम् । दधिरूपेण परिणममानस्य पयसो मध्यमावस्थावत् भूतरूपेण परिणममानस्य द्रव्यस्य ततःपूर्वा काचित् अवस्था तन्मात्रा । तद्विशिष्टमपि द्रव्यं तन्मात्रमित्युच्यते । तदेव च भूतोपादानमिति न शब्दादिगुणमात्रात्भूतसृष्टिः । विशिष्टशब्दादिविषयाधिकरणं भूतम् । अत्रापि प्राकृताप्राकृतविवेकः पूर्ववत् । तन्मात्राणि च भूतानि च प्रत्येकं पञ्चधा शब्दतन्मात्राम् । एवमुत्तरोत्तरतन्मात्रेष्वपि तत्तद्भूतद्वयमध्यमास्वथाविशिष्टत्वम्, अविशिष्ट तत्तद्गुणाश्रयत्वम् तत्तद्भूतोपादानत्वञ्च लक्षणमूह्यम् । साङ्ख्यास्तु &amp;ldquo;पञ्चापितन्मात्राणि साक्षात् तामसाहङ्कारोत्पन्नानि । शब्दतन्मात्रमाकाशारम्भकम् । इतराणि तु तन्मात्राणि पूर्वपूर्व तन्मात्र सहकृतानि उत्तरोत्तरभूतारम्भकाणि&amp;rdquo; इत्याहुः । तदसत्; &amp;ldquo;आकाशाद्वायुः &amp;ldquo;इत्याद्यनन्यथा सिद्धोपादानक्रमविशेषाभिधानदर्शनात् । भगवत्पराशरादिभिश्च प्रपञ्चितत्वात् ॥ &amp;ldquo;तन्मात्राणि भूतादौ &amp;ldquo;इति श्रुतिस्तु न साक्षाद्यौगपद्येन अप्ययपरा; &amp;ldquo;पृथिव्यप्सु प्रलीयते&amp;rdquo; इत्यादि पूर्ववाक्यविरोधात् ।</description>
    </item>
    
    <item>
      <title>14 आकाशद्रव्यनिरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/14_AkAshadravyanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/14_AkAshadravyanirUpaNam/</guid>
      <description>आकाश द्रव्य निरूपणम् ॥
अस्पर्शत्वे सति विशिष्टशब्दाधारत्वं श्रोत्राप्यायकत्वञ्च आकाशलक्षणम् । अयञ्च अवकाशदानादिना उपकरोतीति शास्त्रसिद्धत्वादभ्युपेत्यम् । आकाशरूप परिणामरहित प्रकृत्यादि प्रदेशेष्वपि अवकाशोऽस्त्येव । अन्यथा तत्र स्पर्शवत् गत्यादिनिरोधप्रसङ्गात् । आकाशदेर्नित्यत्वादि साधनानि निरवयवद्रव्यत्वादीनि आगमबाधान्यरानैकान्तिकत्वादिभिर्दूषणीयानि । किञ्च इदं नित्यत्वं किं अवस्थापत्तिराहित्यम्? किं वा द्रव्यस्य सर्वदा सत्वम्? इति । न प्रथमः पार्थिव परमाण्वादिभिरनैकान्तिकत्वात् । पक्षे च शब्दवत्त्वतदभावाद्यवस्थाभेदस्वीकारेण बाधापसिद्धान्तप्रसङ्गात् । न द्वितीयः सिद्धसाधनत्वात् । अवयवविश्लेषलक्षणो विनाशो निषिध्यते इति चेन्न; अहङ्कारादि दशाप्राप्तस्य सिद्धसाधनत्वादेव । वायुत्वपञ्चीकरणादि प्राप्तावस्थाभेदे सर्वोपपत्तिः प्रागेवोक्ता ॥</description>
    </item>
    
    <item>
      <title>15 आकाशस्य प्रत्यक्षत्वनिरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/15_AkAshasya_pratyaxatvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/15_AkAshasya_pratyaxatvanirUpaNam/</guid>
      <description>आकाशस्य प्रत्यक्षत्व निरूपणम् ॥
प्रत्यक्षश्चायमाकाशः । यदा उन्मीलनं चक्षुषः, तदैव आकाशोऽयमिति प्रतीतेः । न च नीरूपस्य कथं चाक्षुषमिति वाच्यम्; रूपवतो वा कथं चाक्षुषमिति प्रसङ्गात् । उपलम्भसिद्धया योग्यतयेति चेत्; तुल्यम् । अन्यथा रूपरूपिरूपैकार्थसमवायाद्यवान्तरभेदकल्पनानुपपत्तेश्च । पञ्चीकरणेन वा व्यष्टिरूपसिद्धिर्भाष्योक्ता । प्रमेय संग्रहे च उक्तम् यथा &amp;ldquo;कालस्य वस्तुधर्मतया सर्वप्रतीत्यन्तर्भावात् न पृथग्रूपवत्वम् । गगनस्य दिशाञ्च त्रिवृत्करणेन रूपवत्वम्&amp;rdquo; इत्यादि । यत्तूक्तं भाष्ये &amp;ldquo;न च चक्षुषा सन्मात्रं गृह्यते; तस्य रूपरूपिरूपैकार्थसमवेतपदार्थग्राहित्वात्&amp;rdquo; इति; तत् प्रत्यत्रस्य विशिष्टविषयत्वपरम् । न तु रूपवन्मिश्रितत्वाख्यसम्बन्धवर्जनपरम् । अत एव हि &amp;ldquo;रूपरूपैकार्थसन्निवेशाद्याविप्तमेव चाक्षुषमिति स्थितम्&amp;rdquo; इति प्रमेय संग्रहोक्तिः । अतः संयुक्त समवेतस्यापि रूपस्य कार्यकरत्वमुपलम्भबलात् ग्राह्यम् । न च ईश्वरादावतिप्रसङ्गः; गुरुत्वादि तुल्यत्वात् । वाय्वादीनां तु पञ्चीकरणेन रूपवत्वेऽपि रूपानुद्भवादचाक्षुषत्वम् ॥ यत्तु प्रमेय संग्रहे &amp;ldquo;अद्यजातस्य चक्षुरपि नहि अरूपं वायुं गृह्णाति&amp;rdquo; इति । तदपि उद्भूतरूपाङावपरमेव । अत एवं प्रकारेण रूपित्वात् नभस आकाशमस्ति श्यामिति प्रतीतिः । अत एव च इयं प्रतीतिर्नावरणाभाव लम्बना; विधिरूपत्वात् । भावान्तराभाववादिनस्तु अदोषत्वात् । अतिरिक्तवादिनां तु प्रागभावादि विकल्पदुःस्थत्वात् । कृत्स्नप्रतियोगिकनिषेधस्य असिद्धेः । आवरणेष्वपि तादात्म्याभावस्य सामानाधिकरण्यनिषेधात्मकत्वात् । संसर्गाभावस्य च यत्किञ्चित्संसर्गिप्रत्ययमन्तरेण अनुपपत्तेः । तथा च स एव आकाश इति स्यात् । न च काल्पनिकाधिकरण निषेधः; अबाधितत्वायोगात् । नापि</description>
    </item>
    
    <item>
      <title>16 वायुद्रव्यनिरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/16_vAyudravyanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/16_vAyudravyanirUpaNam/</guid>
      <description>आकाशात् स्पर्शतन्मात्रम् । ततो वायुः । तस्य विशिष्टस्पर्शवत्वे सति रूपशून्यत्वम्, अस्मदादिस्पर्शनैकेन्द्रियग्राह्यत्वम्, अनुष्णाशीत स्पर्शविशिष्टत्वे सति गन्धशून्यत्वम् इत्यादि लक्षणम् । अस्य त्वगिन्द्रियायोग्यत्वाप्रत्यक्षत्वादि साधनानि अरूपिद्रव्यत्वादीनि उपलम्भविरोधानैकान्त्यादिभिर्निरसनीयानि । स्पर्शवत्वमेव हि स्पर्शनेन्द्रियग्राह्यत्वौपयिकम्; न रूपवत्वम् । तथा च भाष्यञ्च तदनुसारि विवरणकारवचनञ्च &amp;ldquo;स्पर्शनमपि न सामान्यमात्रविषयम्; स्पर्शतद्वद्वस्तुविषयत्वात्&amp;rdquo; इति । प्रमेयसंग्रहश्च &amp;ldquo;त्वगिन्द्रियस्यापि स्पर्शवद्वस्तुविषये शक्तिः&amp;rdquo; इति । यदि च स्पर्शानुमेयो वायुः स्यात्; क्षितिसलिलतेजसामपि स्पर्शनग्राह्यत्वं न स्यात् । तत्रापि ततस्तदनुमानस्य सुवचस्त्वात् । उपलम्भस्य समत्वात् । तस्य च वायोः स्वभावाद्वा अदृष्टात्मकेश्वरसङ्कल्पाद्वा स्वारसिकं तिर्यक् प्रसरणम् । पार्थिवादिद्रव्येण वा वाय्वन्तरेण वा अभिघातवशात् भ्रमणोर्ध्वगमनादयः । ते च दूरस्थेन तृणरजः प्रभृतीनां भ्रमणोर्ध्वगमनादिभिरनुमेयाः । तत्रत्येन तु स्पर्शनग्राह्याः । एतेन वायोः नानात्वमपि वायुद्रव्य सिद्धम् । अस्य च सर्वतः पार्थिवाप्योपरोधे सति स्तम्भः । सलिलातपकुसुमादि निरूपणम् योगात् शीतोष्ण सौरभारोपः । तथा च अन्वयव्यतिरेकौ । एतेन &amp;ldquo;वृद्धिः समानैः सर्वेषां विपरीतैर्विपर्ययः&amp;rdquo; इति न्यायात् वायुः शीत इत्यायुर्वेदानुसारिणां वादिनां मतं निरस्तम् । शीतसंवर्ध्यत्वोष्णापचेयत्वादिभिः साम्यात्तु शीततया उपदेशः । न तु सजातीयविजातीयाभ्यामेव उपचय अपचयावितिनियमः; पार्थिवादिभिर्दोषाणामनियमेन उपचयापचयदर्शनात् । तत्रपि तत्तत्पदार्थ सांसिद्धिकसलिलाद्यंशशक्त्या तदुपपत्तिरिति चेत् अत्रापि तथात्वे को विरोधः?</description>
    </item>
    
    <item>
      <title>17 तेजोद्रव्यनिरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/17_tejodravyanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/17_tejodravyanirUpaNam/</guid>
      <description>तेजोद्रव्य निरूपणम् ।
वायोः रूपतन्मात्रम् । ततस्तेजः । &amp;ldquo;वायोरग्निः&amp;rdquo; इत्यग्निशब्दस्तेजोमात्रपरः । ननु
&amp;ldquo;वायोरग्निः&amp;rdquo; इत्युपादानत्विवक्षायां प्रत्यक्षविरोधः । पर्णतृणकाष्ठादीनामेव भस्मधूमधूमध्वजादिरूपेण परीणामदर्शनात् । पर्णादीनाञ्च पार्थिवत्वात् । अप्रत्यक्षै स्तदानीमपि अदृष्टाद्युपनीतैः तेजोऽवयवैर्ज्वालारम्भ इतिकल्पनस्य गुरुत्वात् । विचित्रारम्भस्य च भस्मधूमाङ्गारादिषु दृष्टत्वेन अवर्जनीयत्वात् । स्पर्शविशेषस्य धूमादिगतगन्धविशेषवत् दुरालभास्पर्शादिवदुपपत्तेः । अतः सलिलस्य सहकारिभेदात् फेनतरङ्गबुद्बुदवत् पृथिव्या एव अंशतो हुतवहादिपरिणामः - इति सिद्धे &amp;ldquo;वायोरग्निः&amp;rdquo;
इत्यादि निमित्तकारणत्वमात्रेणापि उपपद्यते इति; तदसत् । अनन्यथासिद्धोपादानप्रकरणपठितसृष्टिप्रयलक्रमप्रक्रियाविरोधात् । पर्णतृणादीनामपि पाञ्चभौतिकत्वस्य वक्ष्यमाणत्वात् । तत एव तदंशतो निर्वृत्तेरपि इष्टत्वात् । ज्वालानिर्वापणानन्तरमेव तदवयवानुपलम्भवत् तदुत्पत्तेः प्रागपि तथैव उपपत्तौ गौरवस्यापि अभावात् । अबिन्धने च जातवेदसि पार्थिवपरिणामात्मकत्वकल्पनायोगात् ।</description>
    </item>
    
    <item>
      <title>18 तेजोविभागः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/18_tejovibhAgaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/18_tejovibhAgaH/</guid>
      <description>तेजः पुनः सामान्यतो द्विविधम् प्रभा प्रभावच्चेति । आवरणसदसद्भावाधीन सङ्कोच विकासो यथावेगशक्त्यधिष्टानदेशाधिकदेशप्रसारी तेजोविशेषः प्रभा । सा च प्रभावद्भिः सहोत्पद्यते, सह च विनश्यति । न चासौ विशीर्णदीपाद्यवयवः; ऊर्ध्वगमनस्वभावानां वाताद्यभिघातदर्शने युगपद्विष्वग्विशरणादिकल्पनस्य गुरुत्वात् । प्रभायास्तु यथोपलम्भं तथाभ्युपगमात् । स्थिरतरेषु मणिद्युमणिप्रभृतिषु च विशरणप्रसङ्गात् । तदभ्यपगमे च तेषां दीपादिवत् विनाशप्रसङ्गात् । तत्रापि प्रतिक्षणोत्पत्यादिकल्पनस्य अतिगुरुत्वात् । तैवदशादिवत् सामग्रीविशेषादर्शनात् । न च मण्यादीनां प्रत्यभिज्ञा भ्रान्तिः; विशरणे सिद्धे तद्भ्रान्तित्व सिद्धिः, तत्सिद्धौ विशरणसिद्धिरिति परस्पराश्रयणात् । विशीर्णगन्धाश्रयचम्पककुसुमादिवदंशतो विशरणेऽपि प्रत्यभिज्ञानमिति चेन्न; भ्रान्तेर्दत्तोत्तरत्वात् । यथोपलम्भं द्रव्यान्तराभ्युपगमे भ्रान्तित्वकल्पनानवकाशात् । गन्धोपलम्भे तु वायुगतिविशेषानुविधाननियमात्, आश्रयभूतचम्पकादिनाशेऽपि गन्धावस्थानदर्शनाच्च प्रभातुस्यत्व परित्यागः । ग्रीष्मनिशादिषु औष्ण्योपलम्भेऽपि प्रभात्मकं स्वरूपं नास्त्येव । अस्याश्च मूलाग्रयोः घनविरलादयोयथादर्शनं ग्राह्याः । यत्तु वरदविष्णुमिश्रैर्निरवयवात्मज्ञान सङ्कोचविकास दृष्टान्ततया</description>
    </item>
    
    <item>
      <title>19 अब्द्रव्यनिरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/19_abdravyanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/19_abdravyanirUpaNam/</guid>
      <description>अब्द्रव्य निरूपणम् ।
तेजसो रसतन्मात्रम् । तस्मात् आपः । शीतस्पर्शवत्वं, निर्गन्धत्वे सति विशिष्टरसवत्वम्, इत्यादि तल्लक्षणम् । तासां शुक्लमधुरशीततैकस्वभावानामाश्रयादिसंसर्गभेदात् रूपरसस्पर्श वैचित्र्यारोपः । अद्रव्यनिरूपणे तु तेजोऽबन्नगुणव्यवस्था समर्थयिष्यते । स्वाभाविकमासां द्रव्यत्वम् । आप्येष्वपि करकादिषु उपष्टम्भवशात् काठिन्यम् । प्राणरसनाप्यायनादिनोपकुर्वते । शरीरत्वमासाम प्रचुरेषु वरुणलोकशरीरेषु स्पष्टम् । विषयत्वं सरित्समुद्रेषु ॥</description>
    </item>
    
    <item>
      <title>20 पृथिवीद्रव्यनिरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/20_pRthivIdravyanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/20_pRthivIdravyanirUpaNam/</guid>
      <description>पृथिवीद्रव्य निरूपणम् ।
अद्भ्यो गन्धतन्मात्रम् । ततः पृथिवी । विशिष्टगन्धवत्वं, रसवत्वे सति विशिष्टस्पर्शवत्वं, इत्यादि तल्लक्षणम् । सा प्रथमं सुरभिमधुरकृष्णानुष्णाशीतस्पर्शा जाता । ततोऽनुष्णाशीतत्वं सर्वदा अनुवृत्तम् । तेजः सलिलस्पर्शोपाध्यन्वयव्यतिरेकात्तदुपाधिक एव औष्ण्यशैत्योपलम्भः । कार्ष्ण्यं स्वतः सिद्धमिति श्रुतिसिद्धम् । पाकभेदात्तु विचित्रवर्णता जायते । सुरभिस्वभावत्वमपि औत्सर्गिकन्याय सिद्धम् । कारणस्य पयसो माधुर्यानुविधानञ्च बाधकाभावे ग्राह्यम् । तस्याः काठिन्येऽपि सलिल आतपादियोगात् क्वचित् द्रवत्वोपलम्भः । मनोघ्राणाप्यायनादिना च तस्या उपकारः । शरीरत्वमस्याः मनुष्यतिर्यक्स्थावरादिषु व्यक्तम् । विषयत्वं मृत्पाषाणौधितिमिरादिषु । यद्यपि विषयादि</description>
    </item>
    
    <item>
      <title>21 तमसः पार्थिवद्रव्यत्वनिरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/21_tamasaH_pArthivadravyatvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/21_tamasaH_pArthivadravyatvanirUpaNam/</guid>
      <description>तमसः पार्थिव द्रव्यत्व निरूपणम् ।
तमो द्रव्यं पार्थिवञ्च; अबाधितनीलादिप्रत्ययविषयत्वात् । आलोकाभावे चाक्षुषत्वं नास्तीति बाधकमिति चेन्न; तेजसि व्यभिचारात् । तद्व्यतिरिक्तत्वेसतीति चेत्; तथापि भवदभिमतेतमसि एतदभावेऽपि चाक्षुषत्वात् । इतरसामग्रीसाकल्यलक्षणयोग्यथासिद्ध्यर्थमविरोधार्थं च तथा अङ्गीकार इति चेत्; अत्रापि प्रतीयमानाकारभङ्गपरिहाराय बुध्यस्व । न हि यत् क्वचित् यदपेक्षम्, तत् सर्वत्र तदपेक्षमिति नियमः । स्वेदादिशैत्यग्रहे वायुसापेक्षस्य स्पर्शनस्य औष्ण्यग्रहे तदभावसापेक्षत्वात् आलोकाभावप्रताययविशेषाभावनैल्यमात्रप्रतीतिपक्षाः विधिरूपेण प्रत्ययात्, लोक प्रतीतिविरोधप्रसङ्गात्, नीलमिति धर्मितया स्फुरणाच्च निरस्ताः । प्रलयविनाशावसानादयस्तु विधि रूपेण वर्तमाना अपि स्फटवस्त्वन्तरानुपलम्भात् कस्यचिदित्येव सर्वसंवित्सिद्धेश्च अभावपक्षे निक्षेपं सहन्ते । स्पर्शानुलम्भादिचोद्यं तु इन्द्रनीलालोकादिष्विव निर्वाह्यम् । आगमसिद्धञ्च तमसो द्रव्यत्वादिकम् । &amp;ldquo;तमः ससर्ज भगवान्&amp;rdquo; इति तत्वान्तरवत् सृष्टिश्रवणात् । &amp;ldquo;नासीत्तमो ज्योतिरभूत्</description>
    </item>
    
    <item>
      <title>22 षट्त्रिंशत्तत्त्ववादनिराकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/22_ShaTtriMshattattvavAdanirAkaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/22_ShaTtriMshattattvavAdanirAkaraNam/</guid>
      <description>अत एव षट्त्रिंशत्तत्ववादोऽपि निराकृतः । ते हि एवमाहुः
&amp;ldquo;शैवागमेषु मुख्यं पतिपशुपाशा इति क्रमात् त्रितयम् ।
तत्र पतिः शिव उक्तः पशवो ह्यणवोऽर्थपञ्चकं पाशः ॥ इति तत्त्वसंग्रहः ।
(षट्त्रिंशत्तत्ववाद निराकरणम् । )
मलं कर्म च माया च मायोत्थमखिलं जगत् ।
तिरोधानकरी शक्तिरर्थपझ्चकमिष्यते ॥ इति पाशविभागः ।
मायापुरुषः शिव इत्येतत् त्रितयं महार्थसंहारे ।
अवशिष्यते पुनस्तत् प्रवर्तते पूर्ववत्सृष्टौ ॥
इति सृष्टिप्रलयाश्रयनित्यतत्व निष्कर्षः ॥
शुद्धानि पञ्च तत्वान्याद्यन्तेषु स्मरन्ति शिवतत्वम् ।
शक्तिसदाशिवतत्वे ईश्वरविद्याख्यतत्वे च ॥
पुंसो ज्ञकर्तृतार्थं मायातस्तत्वपञ्चकं भवति ।</description>
    </item>
    
    <item>
      <title>23 कालद्रव्यनिरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/23_kAladravyanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/23_kAladravyanirUpaNam/</guid>
      <description>कालद्रव्य निरूपणम् ।
कालस्य मायासृज्यत्वादिकम् &amp;ldquo;अनादिर्भगवान्कालो नान्तोऽस्य द्विज विद्यते । &amp;quot; इत्यादिभिर्बाधितम् । तर्कश्च -
यतः कुतश्चित्कालांशात् परतः पूर्वतोऽपि वा ।
कालो न चेत्; त्वदुक्तिस्थं पौर्वापर्यं न सिध्यति ॥ 12 ॥
कालाधीनभवद्भव्यभूतादिव्यवहारवान् ।
देशोऽन्त्योऽपि ततः सोऽपि तदभावे न सिध्यति ॥13 ॥
नित्यविभूतावपि कालस्याहेतुत्वमात्रम्; नत्वभावः । &amp;ldquo;कालं न पचते तत्र न कालस्तत्र वै प्रभुः । &amp;quot; &amp;ldquo;कलामुहूर्तादिमयश्च कालो न यद्विभूतेः परिणाम हेतुः । &amp;quot; इत्यादि वचनात् । अन्यथा &amp;ldquo;सदा पश्यन्ति&amp;rdquo; इत्यादिभिर्विरोधात् । अस्य च अन्वयव्यतिरेकाभ्यामागमाश्च यथायोगं तत्तत्कार्य निमित्तत्व सिद्धिः । तच्च उपाध्यवच्छेदात् । सविकारत्वपक्षे स्वविकारान्प्रति कालस्योपादानत्वमेव; निमित्तभूताकारान्तराभावात् ॥</description>
    </item>
    
    <item>
      <title>24 कालद्रव्यस्य प्रत्यक्षत्वनिरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/24_kAladravyasya_pratyaxatvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/24_kAladravyasya_pratyaxatvanirUpaNam/</guid>
      <description>प्रत्यक्षश्चायम् । तथा हि
कालद्रव्यस्य प्रत्यक्षत्व निरूपणम् ।
वर्तमानतयाऽध्यक्षे वस्तु सर्वं प्रकाशते ।
न सा स्वरूपं धीभेदात् नोपाधिरनवस्थितेः ॥17 ॥
तत्र स्वपरनिर्वाहे पूर्वत्रैव तथा न किम्?
तथाचास्त्विति धीरान्प्रत्यन्तस्त्वागमो बलम् ॥18 ॥
तत्सिद्धस्योपलम्भेन प्रत्यक्षत्वं प्रसाध्यते ।
लाघवात्तद्विषयता वर्तमानधियो वरम् ॥19 ॥
न चैषा लैङ्गिकी बुद्धिर्लिङ्गादेरविमर्शतः ।
विमर्शोऽप्यन्यथासिद्धेस्तर्कानुग्रहवर्जनात् ॥20 ॥
मिथःकरम्बितैरेव मूर्तैर्वा विश्ववर्तिभिः ।
तद्युक्तैर्गगनाद्यैर्वा पक्षद्वितयसम्मतैः ॥21 ॥
रविस्पन्दादिभूयस्त्वफल्गुत्वाद्युपनायकैः ।
परावत्वादिसिद्धेरन्यथागौरवोदयात् ॥22 ॥
तावन्मात्रोपनेतृत्वे सिद्धस्यार्थस्य कल्पिते ।
जगतो म्श्ररूपत्वं न भव्दधिके यथा ॥23 ॥</description>
    </item>
    
    <item>
      <title>25 दिक्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/25_dik/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/25_dik/</guid>
      <description>ननु नित्यविभोर्दिशः कार्यत्वं कथम्? न; नित्यविभुदिग्द्रव्यस्यासिद्धेः । प्राक्प्रत्यग्दूरासन्नादिव्यपदेशानां तु उभयसम्मतैस्तत्तदुपाध्युपहितैस्तैस्तैराकाशादिद्रव्यैरेव मूर्तान्तर संयुक्तसम्योगपरम्परास्यूतैस्तत्तत्प्राक्त्वादिभेदनिर्वाहकत्वाभिमतोपाधिविशेषैरेव वा यथायोगंनिर्वाहात् ।
सम्प्रतिपन्नाकाशादिपरित्यागेन सर्वत्र सर्वगुणघटनरूपातिप्रसङ्गपरिहाराय अधिकदिग्धर्मिकल्पनं पापक्षयवत् पुण्यपरिक्षयोऽपि भवतीति भयात् मन्दाकिनीमपहाय मरीचिकानुधावनम् ।
तावन्मात्रोपनेतृत्वस्वभावान्यप्रकल्पनात् ।
सिद्धस्य धर्मिणः कल्प्या तावन्मात्रोपनेतृता ॥ 26 ॥
अस्तु तर्हि आकाशातिरिक्तं दिक्तत्वम् &amp;ldquo;पद्भ्यांभूमिर्दिशः श्रोत्रात्&amp;rdquo; दिशँ श्रोत्रम्&amp;quot; इत्यादिपृथक्सृष्टि प्रलयश्रवणादिति चेन्न; अभिमानिदेवतोपाधिसृष्ट्या निर्वाहात् । तदेकप्रकरणस्थान्तरिक्षस्वर्ग लोकाद्यवच्छेदसृष्ट्यादिवत् । अन्यथा तत्रपि तत्वान्तरस्वीकारप्रसङ्गात् । सूत्रकारादिभिश्च &amp;ldquo;न
वायुक्रिये पृथगुपदेशात्&amp;rdquo; इत्यधिकरणे पृथक् सृष्ट्याद्युपदेशवतोऽपि प्राणस्य वायुविशेषत्वमेवोक्तम् । तत् दिगादीनामपि प्रदर्शनार्थं मन्तव्यम् । यदि च कार्यं किमपि दिक्तत्वम्, तदा तत्सृष्टेः पूर्वं संहारात् परतश्च प्रकृतिमहदादितत्वानामावरणत्वावार्यत्वदूरासन्नत्वव्यवस्था न स्यात् । व्यष्टि दशायां हि दिक्सृष्टिः श्रूयते । प्रकृतिकार्यतया प्रादेशिकत्वे वा शुद्धसत्वत्रिगुणादेरूर्ध्वाधःप्रभृति</description>
    </item>
    
    <item>
      <title>26 शरीरलक्षणनिरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/26_sharIralaxaNanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/26_sharIralaxaNanirUpaNam/</guid>
      <description>शरीरलक्षण-निरूपणम् ।
इह प्रसङ्गात्
सामान्यतः शरीर-लक्षणम् उच्यते ।
यस्य चेतनस्य यद् द्रव्यम् +++(चेतनम् अ-चेतनं वापि, न क्रियादि)+++
सर्वात्मना+++(=यावद्-द्रव्य-भावितया, न घटादिवत्)+++ स्वार्थे+++(=शरीरार्थे - न मनुष्यशरीरस्य डयनार्थे)+++ नियन्तुम्,
धारयितुम् च शक्यं +++(न तु रुग्णावस्थायाम् इव सर्वदा नियाम्यते, दहारयत चैवेति)+++;
तच्-छेषतैक-स्वरूपञ् +++(न तु गृहवद् बहूनां शेषम्)+++ च
तत् तस्य शरीरम्।
इति भाष्यम् ।
गो-घटादि-शब्दवत् संस्थानादिभिरनियतवृत्तेः शरीरशब्दस्य क्वचिद्विशेषे नियामकाभावात् सर्वप्रयोगानुगुणम इदमेव श्रुतिसिद्धं व्यापकं लक्षणमिति भाष्यकाराभिप्रायः । एतच्च एकलक्षणमिति केचिद्व्याचख्युः । लक्षणत्रयमित्यपरे । एकत्वपक्षे व्यवच्छेद्यपरिक्लेशः । अन्ये तु एकलक्षणत्वेऽपि जन्मादित्रयस्य ब्रह्मलक्षणत्व इव अत्रापि न व्यवच्छेद्यं सिद्धमस्ति, शङ्कितं तु सममित्याहुः । यौक्तिकग्रन्थेषु तथा निर्वाहस्य अनुचितत्वात् त्रित्वपक्ष एव मुख्यः । भट्टपराशरपादैरपि अध्यात्मखण्डद्वयविवरणे स एव पक्षः सूचितः । &amp;ldquo;चेतनाचेतनयोरविशिष्टं तं प्रति शरीरत्वम्; स्वेच्छया नियच्छता भगवता</description>
    </item>
    
    <item>
      <title>27 शरीरविभागप्रकारः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/27_sharIravibhAgaprakAraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/1_jaDa-dravyam/27_sharIravibhAgaprakAraH/</guid>
      <description>शरीरविभाग प्रकारः ।
तदेतत् शरीरं द्विविधम् - नित्यमनित्यञ्चेति । तत्र नित्यं त्रिगुणद्रव्यकालजीव शुभाश्रयात्मकमीश्वरशरीरम् । नित्यानाञ्च स्वाभाविकगरुडभुजगादिरूपम् । अनित्यञ्च द्विवधम् - अकर्मकृतं कर्मकृतञ्चेति । प्रथममीश्वरस्य महदादिरूपम् । तथा अनन्तगरुडादीनां मुक्तानाञ्च इच्छाकृततत्तद्रूपम् । कर्मकृतमपि द्विवधम् - स्वसङ्कल्पसहकृतकर्मकृतं केवलकर्मकृतञ्चेति । पूर्वं महतां सौभरिप्रभृतीनाम् । उत्तरञ्च अन्येषां क्षुद्राणाम् । पुनः शरीरं सामान्यतो द्विधा जङ्गम अजङ्गमञ्चेति । काष्टादीनां शिलादीनाञ्च अजङ्गमत्वमेव । यथा वृक्षगुल्मलतावीरूत्तृणानां तमोमोहमहामोहतामिस्रसंज्ञानाम् । शिलादिशरीरिणोऽपि जीवा विद्यन्ते इति अहल्यादिवृत्तान्त श्रवणात् सिद्धम् । तथा च वेदार्थसंग्रहे प्रोक्तम् &amp;ldquo;अतो देवो मनुषयो यक्षो राक्षसः पक्षी वृक्षो लता काष्टं शिला तृणं घटः पट इत्यादयः सर्वे प्रकृतिप्रत्यययोगेन अभिधायकतया प्रसिद्धाः शब्दा लोके तत्तद्वाच्यतया प्रतीयमान तत्तत्संस्थानवस्तु मुखेन तदभिमानि जीव तदन्तर्यामि परमात्मपर्यन्तस्यैव वाचकाः&amp;rdquo; इति । इदञ्च व्यष्टिनामरूपाणां सर्वेषां जीवानुप्रवेश श्रुतिबलावलम्बनेनोक्तम् । उक्तञ्च श्रीमद्गीताभाष्ये जघन्यगुणवृत्तिस्था अधो गच्छन्ति तामसा इति &amp;ldquo;अथ तामसास्तु जघन्यगुण वृत्तिस्थाः&amp;ndash;उत्तरोत्तरनिकृष्टतमोवृत्तिषुस्थिताः । अधो गच्छन्ति&amp;ndash;अन्त्यत्वम्, ततस्तिर्यक्त्वम्, ततः क्रिमिकीटादिजन्म, ततः स्थावरत्म्, ततोऽपि गुल्मतात्वम्, ततश्च शिलाकाष्टलोष्टादित्वं गच्छन्तीत्यर्थः&amp;rdquo; इति । अत्र स्थावरशब्दो गोबलीवर्दनयात् वृक्षादिस्थावराख्यविशेषविषयो ज्ञेयः । जङ्गमं चतुर्धा, देवमनुष्यतिर्यङ्नारकिसंस्थान भेदात् । असुरयक्षराक्षसादयोऽपि देवयोनयः । भूलोकवर्ति ब्रह्मक्षत्रियविट्शूद्रादयो मनुष्ययोनयः । तेषां तु श्रुतिस्मृत्युक्त विधि निषेध विषयता । देवादीनामपि सा अस्त्येव । प्रायश्चित्ताध्वरतपश्चर्याब्रह्मविद्यादिश्रवणात् । मृगपक्षिसरीसृपादयः तिर्यग्योनयः । नारकिणस्तु रोरवादिषु दुःखैकाश्रयदुस्त्यजविग्रहाः । जङ्गमं पुनर्द्विविधम्-योनिजम् अयोनिजञ्चेति । इदं देवादिषु त्रिष्वपि सम्भवति । प्रजापतिमधुकैटभधृष्टद्युम्नैरावतश्वेदजादि दर्शनात् । तत्र योनिजेष्वेव पञ्चमाहुत्यपेक्षा । योनिप्राप्तेः पूर्वमाकाशवायुधूमाभ्रमेघवृष्टिव्रीह्यादि रेतःसिक्षु अन्यशरीरेषु संसर्गमात्रम् । तत्र व्रीह्यादिप्राप्तेः पूर्वं शीघ्रमेव निष्क्रमणम् । ततः परं दुर्निष्प्रपतरम् । द्युपर्जन्यपृथिवीपुरुषानन्तरं पञ्चमे योषिदग्नौ हुतस्य तत्तत्कालप्रतिनियतपरिणाम विशेषादय आयुर्वेदयोगादिश्स्त्रेषु विशदमवसेयाः । सप्तधातूनां शुक्लशोणितसम्भवत्वप्रकारः, प्रकृति विकृतिभावनियतवातपित्तकफादिप्रपञ्चः, नाड्यादिविशेषतत्परिमाणादयश्च तेष्वेवावसेयाः । एवं जरायुजाण्डजोद्भिज्जस्वेजभेदाऽपि भाव्यः ॥</description>
    </item>
    
  </channel>
</rss>
