<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;५ बुद्धिः on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/</link>
    <description>Recent content in &#43;५ बुद्धिः on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/index.xml" rel="self" type="application/rss+xml" />
    <item>
      <title>62 बुद्धिः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/62_buddhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/62_buddhiH/</guid>
      <description>॥ अथ बुद्धिपरिच्छेदः ॥ ५॥
बुद्धिः ॥ अथ मतिनिरूप्यते । सकर्मकावभासत्वम् , सकर्तृकावभासत्वम् , इत्यादि तल्लक्षणम् । न्यायतत्त्वे तु प्रथमाधिकरणे लक्षणान्तराणि बहूनि दूषयित्वा,
* अत्यन्तवेगिताऽत्यन्तसौक्ष्म्यं निर्भरता तथा । स्वसत्ताकालभाव्याप्तिर्ज्ञाने लक्ष्मचतुष्टयम् ॥ इति स्वोक्तलक्षणोपसंहारः कृतः । अत्र यावदपेक्षितं विशेषणमूह्यम् । सा च विषयप्रकाशवेलायां स्वाश्रयस्यैवात्मनः स्वयंप्रभा । अन्यकालान्यपुरुषगता तु स्मृत्यनुमानादिविषयः संसारिणाम् । इतरेषां तु सर्वज्ञतया अन्यकालान्यपुरुषनिष्ठाऽपि स्वकीयेन प्रत्यक्षेण विषयीक्रियते । तथा च भाष्यम्-* यत्त्वनुभूतेः स्वयंप्रकाशत्वमुक्तम्; तद्विषयप्रकाशनवेलायां ज्ञातुरात्मनस्तथैव, नतु सर्वेषां सर्वदा तथैवेति नियमोऽस्ति इति ॥</description>
    </item>
    
    <item>
      <title>63 बुद्धेः प्राकट्यानुमेयत्ववादनिरासः स्वतस्सिद्धत्वनिरूपणञ्च</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/63_buddheH_prAkaTyAnumeyatvavAdanirAsaH_svatassiddhatvanirUpaNancha/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/63_buddheH_prAkaTyAnumeyatvavAdanirAsaH_svatassiddhatvanirUpaNancha/</guid>
      <description>बुद्धेः प्राकटयानुमेयत्वनिरासः, स्वतस्सिद्धत्वं च ॥ प्राकट्यानुमेयत्ववादिनं प्रत्युच्यते
कल्प्यैव धीश्चेत्कल्प्येत तत्सामग्रयेव लाघवात् । प्रत्यक्षायास्ततोऽन्यत्वक्लप्तौ नैवं प्रसज्यते ॥ ज्ञानयोगः प्रकाशोऽत्र तदसिद्धौ न सिध्यति । कर्मकर्तृक्रियातन्त्रं ज्ञानं प्रत्ययभेदतः ॥ प्रकाशते ज्ञायत इत्येतद्धातुविभेदतः । भिनत्तिपातयत्यादौ यथा करणकर्मणोः ॥ व्यवहारार्थनियतिप्रकाश्यत्वानि बुद्धितः । स्वभावनियमो ह्येष प्राकट्येऽपि न लक्यते ॥
तत्रैवैतत्करणवत्तस्यैवास्तु प्रकाशकम् । प्राकट्यजन्म भूतैष्यदभावज्ञाततासु किम् ॥ आत्मसिद्धौ प्रकाशपदार्थनिर्णयार्थे * कस्तर्हि प्रकाशते पदार्थः? इति प्रश्ने * अनुभवादूरत्वं स्मृतिनिमित्तम् इति न्यायतत्त्वग्रन्थस्मारणपूर्वकं * संविददूरत्वं प्रकाशः इत्यभिधाय, अदूरविकल्पं प्रति चाभिहितम्&amp;ndash;</description>
    </item>
    
    <item>
      <title>64 भट्टपराशरपादैः बुद्धेः स्वतःसिद्धत्वप्रपञ्चनक्रमनिरूपणण्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/64_bhaTTaparAsharapAdaiH_buddheH_svataHsiddhatvaprapanchanakramanirUpaNaN/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/64_bhaTTaparAsharapAdaiH_buddheH_svataHsiddhatvaprapanchanakramanirUpaNaN/</guid>
      <description>प्रपञ्चितञ्चैतत् सर्वं तत्त्वरत्नाकरे भट्टपराशरपादैः । यथा
* धियः प्रत्यक्षभावत्वात् परतस्तदसम्भवात् । पारिशेष्यात्स्वतोभानं प्रमाणाञ्च ततस्ततः ॥ प्रतीतेाहरणतः सन्देहपरिवर्जनात् । सत्तायां सिद्धवत्कारात् ज्ञानं भातीति भावितम् ॥
परस्यादर्शनाद्व्याप्तादन्वयिव्यतिरेकितः । अर्थापत्तेश्च युक्तेश्च वचनाच स्वदृङ्मतिः ॥ इति संग्रहः । * व्याप्तादन्वयिव्यतिरेकितः इत्यस्य विवरणदशाययां चैवमुक्तम् , * विप्रतिपन्ना संवित् स्वगतव्यवहार प्रति स्वाधीनकिञ्चित्कारे सजातीयसंबन्धानपेक्षा व्यवहारहेतुत्वात् अथेन्द्रियदीपादिवत् । न च चक्षुषः सजातीयतेजोपेक्षयाडनैकान्त्यम्; तस्येन्द्रियत्वेन, आहङ्कारिकत्वेन वा, आलोकाद्भिन्नजातीयत्वात् । अन्यच्च, ज्ञानसंस्कारः स्वैकार्थसमवायिज्ञानानुभवानपेक्षः संस्कारत्वादन्यसंस्कारवत् , विषयसंस्कारो ज्ञानसंस्कारेण सहोत्पद्यते विषयसंस्कारत्वादिदमहं जानामीतिज्ञानप्रभवसंस्कारवत् । न चोभयविषयज्ञानपूर्वकत्वं प्रयोजकम्; ज्ञानपूर्वत्वेन व्याप्तिसिद्धेयर्थविशेषणत्वात् इत्यस्यानन्तरं * पुनश्च इत्युक्त्वा * संविदनन्याधीनस्वधर्मव्यवहारा इत्यादिभाष्योपात्तमेवानुमानमुक्तम् । अत्र प्रयोगनिष्कर्षः स्वयमेव भाव्यः । * व्यतिरेकि चास्ति लिङ्गम् इत्यभिधायाजडत्वज्ञानत्वादीनि प्रयुज्य समर्थितानि । प्रत्यक्षत्वानुपपत्तिः, व्यवहारविशेषकरत्वानुपपत्तिश्च अर्थापत्ती समर्थिते । ज्ञानं न परप्रकाश्यम् , घटादिवदर्थाप्रकाशकत्वप्रसङ्गादित्यादितकाश्च प्रतिपादिताः । * वचनानि च इत्युक्त्वा * अत्रायं पुरुषः स्वयंज्योतिर्भवति, * आत्मैवास्य ज्योतिः, *स्वेन ज्योतिषाऽऽस्ते, * आत्मसंवेद्य तज्ज्ञानं ब्रह्मसंज्ञितम् इत्यादीनि ज्ञानपदवाच्यजीवस्य स्वयंज्योतिष्ट्रपराणि ज्ञानपदाभिधेयायां संविद्यपि संभवलाघवाभ्यां स्वप्रकाशत्वं संभावयन्तीति, मणितरणिदीपतत्प्रभासाधम्र्येण जीवतज्ज्ञानसमर्थनानि च,</description>
    </item>
    
    <item>
      <title>65 वरदविष्णुमिश्रोक्तेः अन्यपरत्वेन निर्वाहः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/65_varadaviShNumishrokteH_anyaparatvena_nirvAhaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/65_varadaviShNumishrokteH_anyaparatvena_nirvAhaH/</guid>
      <description>यत्तु वरदविष्णुमित्रैः *सुखदुःखे ज्ञानरूपे एव इत्युक्त्वा अनन्तरमुक्तम् *इच्छाद्वेषप्रयत्ना मानसप्रत्यक्षाः इति; तत् नूनमिच्छादिगुणान्तरसद्भावाभिमानमूलं वा परमतमूलं वा । सुखदुःखयोनिरूपत्वे च इच्छादिषु को विशेषः? मिथस्संश्रयधीबाधमध्यावस्थोपलम्भनैः । न स्यात्परस्पराभावमात्रता सुखदुःखयोः ॥</description>
    </item>
    
    <item>
      <title>66 बद्धजीवबुद्धेः कर्मानुगुण्येन सङ्कोचविकासनिरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/66_baddhajIvabuddheH_karmAnuguNyena_sankochavikAsanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/66_baddhajIvabuddheH_karmAnuguNyena_sankochavikAsanirUpaNam/</guid>
      <description>बुद्धेः संकोचविकासौ ॥
इयं च प्रतिपुरुषनियता सर्वगोचरस्वभावाऽपि संसारावस्थायां कर्मणा संकुचिता तत्तत्कर्मानुगुणतारतम्यवती इन्द्रियाधीनप्रसरणा । तत एव तत्तत्प्रतिनियतविषया प्रसरणभेदाधीनप्रलयोदयभेदव्यपदेशवती च । तथा चोक्तं भाष्ये * तमिममिन्द्रियद्वारा ज्ञानप्रसरमपेक्ष्योदयास्तमयव्यपदेशः प्रवर्तते इति । एतेन नित्यत्वेन कथमिन्द्रियाद्यपेक्षेति चोद्यं दत्तोत्तरम् ॥</description>
    </item>
    
    <item>
      <title>67 धारावाहिकविज्ञानस्य एकत्वनिरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/67_dhArAvAhikavijnAnasya_ekatvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/67_dhArAvAhikavijnAnasya_ekatvanirUpaNam/</guid>
      <description>धारावाहिकविज्ञानस्यैकत्वम् ॥
अत्र धारावाहिकविज्ञानं नीरन्ध्रनिर्यातधुमणिमयूखवदेकरूपं वा, स्नेहदशादिसमवायसन्तन्यमानदीपवत् सन्ततिरूपं वा इति चिन्तनीयम् । तत्र वरदनारायणभट्टारकैः प्रथमः पक्ष उक्तः । तथा हि प्रज्ञापरित्राणे स्मृत्यप्रामाण्यप्रसंगेनोक्तम्
* धारावाहिकधीपङ्क्तिः स्वकालीनार्थभासिका। मेधातिरेकसद्भावात् नैरपेक्ष्यादपि प्रमा ॥ स्तम्भः स्तम्भः स्तम्भ इति धीर्धारावाहिका मता । धारावाहिकविज्ञानमेकं ज्ञानं मतं हि नः ॥ प्रतिबन्धांशमोक्षायैर्नित्यं ज्ञानं हि जायते । चिरमप्रतिबन्धेन चिरं तिष्ठति भासकम् ॥ चिरस्थितार्थधीरेव न धारावाहिका तु सा । नहीश्वरादिविज्ञानमागमादिकमिष्यते ॥
नित्यं हि तदतो नित्यं सर्वेषां ज्ञानमागमात् । इत्यादि ॥</description>
    </item>
    
    <item>
      <title>68 बद्धबुद्धेः क्षणिकत्वनिरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/68_baddhabuddheH_xaNikatvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/68_baddhabuddheH_xaNikatvanirUpaNam/</guid>
      <description>उक्तं हि सन्मात्रग्राहिप्रत्यक्षभङ्गे भट्टपराशरपादैः * संकोचेऽपि करणसंप्रयोगावधिकस्थैर्याभ्युपगमात् इति । अस्मिन्नपि पक्षे यदा त्विन्द्रियसंयोगाः क्षणिकाः, तदा ज्ञानस्यापि क्षणिकत्वमेष्टव्यमेव । अन्ये तु ज्ञानस्य क्षणिकत्वे ध्यानस्य सन्ततिरूपत्वे च स्मृतिभाष्यादिदर्शनात् द्वितीयः पक्ष इति ॥</description>
    </item>
    
    <item>
      <title>69 बुद्धेः प्रत्यक्षादिविभागस्य उपाधिमूलत्वनिरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/69_buddheH_pratyaxAdivibhAgasya_upAdhimUlatvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/69_buddheH_pratyaxAdivibhAgasya_upAdhimUlatvanirUpaNam/</guid>
      <description>बुद्धेः प्रत्यक्षादिविभागस्योपाधिमूलत्वम् ॥ अस्याः स्वतः प्रत्यक्षस्वभावाया एव प्रत्यक्षानुमित्यादि[दृष्टिश्रुतिमत्यादि]विभागोऽपि करणभेदोपाधिकः । सर्वप्रसरणेष्वपि स्वात्मनि प्रत्यक्षप्रकाशात्मिकैव । निरतिशयवेगित्वात् निरतिशयसूक्ष्मत्वाच्च सहसैव विप्रकृष्टसंबन्धः, अप्रतिघातश्च । संयोगलक्षणश्चास्याः संबन्धः । तथोक्तं भाष्यादिषु *संबन्धश्च संयोगलक्षणः, ज्ञानं च द्रव्यमेव इत्यादिकण्ठोक्तया ॥</description>
    </item>
    
    <item>
      <title>70 जिज्ञासुप्रश्नोत्तररूपेण बुद्धिविषये द्वादश चोद्याः तत्परिहाराश्च</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/70_jijnAsuprashnottararUpeNa_buddhiviShaye_dvAdasha_chodyAH_tatparihArAshcha/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/70_jijnAsuprashnottararUpeNa_buddhiviShaye_dvAdasha_chodyAH_tatparihArAshcha/</guid>
      <description>बुद्धिविषये चोद्याः परिहाराच ॥ १. ननु वुद्धेर्नित्यत्वे किं प्रमाणम्? २. तथात्वे कथं जागरसुषुप्त्यादिभेदसिद्धिः? ३. किं च प्रमाणं प्रसरणे? ४. कथं चात्मगुणभूताया बुद्धेद्रव्यत्वम्? ५. किं च द्रव्यत्वे प्रमाणम्? ६. कथं चात्मधर्मभूतायास्तस्यास्स्वाश्रयादन्यत्र गमनम्? ७. कथं चोपचयविरलभावाभावे परिमाणान्तरयोगः? ८. कथं चातीतानागतैस्संबन्धः संयोगः? ९. कथं च गुणादिभिः? १०. कथं वा मध्यस्थितानां संबद्धानामप्रकाशत्वम्? ११. कथं च मुक्तबुद्धेर्युगपत्क्रमेण वाऽनन्तदेशसंयोगः? १२. कथं च व्याप्तायां स्वबुद्धिचन्द्रिकायां प्लवमानस्य स्वलालातन्तुविताने लगन्त्या लूतिकाया इव सञ्चाराधीनतत्तद्बुद्धिप्रदेशसंयोगस्य स्वबुद्धया सह बुद्धयन्तरव्यावृत्तः स्वाभाविकस्संबन्धः? इति । तत्र पूर्वस्मिन्नागम उत्तरम् । यथा * न विज्ञातुर्विज्ञातेर्विपरिलोपो विद्यते, * न हि द्रष्टदृष्टेविपरिलोपो विद्यते, * अविनाशित्वात् इत्यादि । व्याख्यातं चैतदात्मसिद्धौ *ज्ञातुरविनाशित्वादेव ज्ञानस्याप्यविनाशित्वमुपपादयन्ती श्रुतिरियं ज्ञातृस्वरूपप्रयुक्तं ज्ञानमिति दर्शयति इति । अत्र स्मृतिरपि</description>
    </item>
    
    <item>
      <title>71 सुखादीनां बुद्धिविशेषत्वनिरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/71_sukhAdInAM_buddhivisheShatvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/71_sukhAdInAM_buddhivisheShatvanirUpaNam/</guid>
      <description>सुखादीनां बुद्धिविशेषत्वम् । बुद्धिरेवोपाधिभेदात् सुखदुःखेच्छाद्वेषप्रयत्नरूपा; सुखादिजनकतयाऽभ्युपगतज्ञानातिरेके प्रमाणाभावात् । इच्छामि द्वेष्मीत्यादिव्यवहारस्य स्मरामीत्यादिवज्ज्ञानविशेषेणैवोपपत्तेः । वैषयिकसुखदुःखरूपत्वं ज्ञानस्य विषयाधीनमित्यनुकूलत्वप्रतिकूलत्वाविशेषात् विषयस्यापि सुखदुःखशब्दवाच्यत्वमस्त्येव । प्रपञ्चितमिदं अमाधिकरणे । तथा वेदार्थसंग्रहे-*विषयायत्तत्वात् ज्ञानस्य सुखरूपतया ब्रह्मैव सुखम् इत्युक्तम् । सुषुप्त्याद्यवस्थासु प्रयत्नो नास्त्येव; अनुपलम्भात् । अदृष्टादिवशाच्च निश्वसितादिसिद्धिः । परैरपि तत्रैव प्रयत्नकारणतयाऽदृष्टादिकमभ्युपगतम् । तन्निश्वासाद्यर्थमेव भवतु । अतो मध्ये प्रयत्नकल्पकप्रमाणं स्पन्दत्वादिहेतुरन्यथासिद्धः । उक्तं च * अन्तराभूतग्रामवत् इत्याद्यधिकरणे भाष्ये-* प्रत्यगात्मनः सुषुप्तौ प्राणनं प्रति कर्तृत्व भावात् इत्यादि, * तस्य सुषुप्तिमूर्छादौ प्राणनादेरकर्तृत्वात् इत्यादि च । कर्तृत्वाभावेऽपि कृतिविजातीयकल्पनं प्रयत्नकृतिशब्दपर्यायत्वप्रसिद्धिगौरवाभ्यां प्रतिहतम् । नन्वात्मगुणाः सुखादयो मा भूवन् , मनोवृत्तिभेदास्तु भविष्यन्ति । तथा चात्मसिद्धावुक्तम्* यत्तु सुखादिनिदर्शनेनात्मविशेषगुणतया चितेरागन्तुकत्वमुपपादितम्, तदपि गुणवृत्तापरिज्ञानेन इत्युपक्रम्य * सुखदाखे च नात्मधर्माविन्द्रियसौष्ठवनाशयोरेव तद्भावोपपादनात् । व्याकरिष्यते चैतदन्तिमपादार्थसमर्थनावसर इति साधनविकलता च निदर्शनस्य । रागद्वेषादयोऽपि मनोवस्थाविशेषाः, न साक्षादात्मगुणाः । विज्ञायते हि * कामः सङ्कल्पो विचिकित्सा श्रद्धाऽश्रद्धाधृतिरधृतिहींधी रेतत्सर्वं मन एव इति । गीयते च-* इच्छा द्वेषः सुखं दुःखं सङ्घातश्चेतनाधृतिः [इति क्षेत्रलक्षणम् ] । एतत्क्षेत्रं समासेन इति गीतां चोदाहृत्य तदर्थं शरीरलक्षणं चोपपाद्य, पुनः * किमिदं धीः इति धीशब्दसहपाठमाशङ्कय *उत्प्रेक्षाभिप्रायं तत् , न ज्ञप्तिविषयम्; तस्याः स्वाभाविकत्वस्य तस्यामेव श्रुतौ श्रूयमाणत्वात् । श्रूयते हि-* न विज्ञातुर्विज्ञातेर्विपरिलोपो विद्यते इति-इत्याद्युक्तम् । तथा * पञ्चवृत्तिर्मनोवळ्यपदिश्यते इति सूत्रे *यथा न कामादिकं मनसस्तत्त्वान्तरम् *कामस्सङ्कल्पो विचिकित्सा श्रद्धाऽश्रद्धा धृतिरधृतिर्दी/भी रेतत्सर्वं मन एव इति वचनात् , एवं * प्राणो व्यानोऽपानोदानस्समान इत्येतत्सर्वं प्राण एवेति वचनादपानादयोऽपि प्राणस्यैव वृत्तिविशेषाः, न तत्त्वान्तरमित्यवगम्यते इति भाष्यम् । तत्कथं सुखादीनामात्मगुणत्वम्?</description>
    </item>
    
    <item>
      <title>72 ईश्वरज्ञानस्य इच्छाद्याकारत्वसमर्थनम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/72_IshvarajnAnasya_ichChAdyAkAratvasamarthanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/72_IshvarajnAnasya_ichChAdyAkAratvasamarthanam/</guid>
      <description>ईश्वरज्ञानस्येच्छाद्याकारत्वम् ॥ तर्हि नित्यसर्वविषयस्य ईश्वरज्ञानस्य कथमिच्छाद्याकारत्वम्? इति चेत्; उपाधिविशेषाद्वा, अनित्यज्ञानान्तरसद्भावाद्वा, यथातथा वा भवतु । अभ्युपगतं हीन्द्रियजन्म अनित्यमपि ज्ञानमीश्वरस्यास्तीति वरदविष्णुमिश्रादिभिः; यदुक्तम्-* ईश्वरज्ञानस्यानित्यस्य सर्वविषयनित्यज्ञानगृहीतग्राहित्वात् इति, * अस्यापीन्द्रियजत्वात् इति च । प्रज्ञापरित्राणे स्वयंसिद्धिप्रकरण एवमुक्तम्
* सुखदुःखे च विज्ञानविशेषाविति केचन । तन्न साधु शरीरस्य पादादिषु हि ते अमू ॥
तत्रतत्रात्मनस्तस्यासन्निधानादणुत्वतः । तद्धर्मभूतविज्ञानस्यापि नैवास्ति सन्निधिः ॥ इत्युक्त्वा, अनन्तरं जीवस्य बन्धमोक्षावस्थयोर्द्वयोरप्यणुत्वमुपपाद्य, * यावदाश्रयवत्येव विगीतं ज्ञानमुच्यते ॥
धर्मत्वे सति धीत्वेन ब्रह्मविज्ञानवत्ततः । गुणत्वमेव ज्ञानस्य न तु द्रव्यत्वसंभवः ॥ अतीतानागता अर्था अपि भान्ति च धीबलात् । संयोगमनपेक्ष्यैव सर्वत्राप्यर्थकृत्यकृत् ॥ तस्माद्विषयविषयिभावः संबन्ध एव हि । ज्ञानार्थयोस्तु संबन्धः सोऽखिलैरपि संविदः ॥ स्वतस्सर्वार्थसंबन्धिन्येषा धीः सर्वगोच्यते । अगत्वा सर्वसंबन्धि सर्वग्राहि प्रचक्षते ॥ स्वाश्रयायुक्तवस्तुष्वप्यस्याः कार्यकरत्वतः । गुणवैरूप्यसद्भावाव्यता भाष्यभाषिता ॥ स्वाश्रयश्लिष्ट एवाथै स्पर्शाद्याः कार्यकारिणः । दाहस्फोटादिकार्य ते कुर्वते नेदृशी हि धीः ॥ गुणवैरूप्यमेवास्या द्रव्यशब्देन लक्ष्यते । भावान्तरं तदा प्राप्तं शक्तिवज्ज्ञानमप्यतः ॥</description>
    </item>
    
    <item>
      <title>73 अदृष्टस्य ईश्वरप्रीतिकोपात्मकत्वनिरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/73_adRShTasya_IshvaraprItikopAtmakatvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/73_adRShTasya_IshvaraprItikopAtmakatvanirUpaNam/</guid>
      <description>अदृष्टमीश्वरप्रीतिकोपौ ॥ एवमदृष्टमपीश्वरप्रीतिकोपात्मकमेव । तद्विषयत्वप्रतिनियमादेव च क्षेत्रज्ञानां कर्मफलनियमोपपत्तिः । शास्त्रगम्यत्वाच्चास्य तथात्वमवसीयते । तथा च द्रमिडाचार्यभाष्यम्-* फलसंबिमन्त्सया कर्मभिरात्मानं पिप्रीषन्ति इत्यादि । भाष्यमपि-* शास्त्रैकसमधिगम्य एव इत्यादि । सूत्रकारैरेव एतद्विशदमुपपादितम्* फलमत उपपत्तेः इत्यादिभिः । यत्त शरीरादिकं भोक्तृविशेषगुणप्रेरितभूतपूर्वकम् तद्भोगसाधनत्वात् स्रगादिवदिति सिद्धे ज्ञानाद्यनुपपत्तेः परिशेषाज्जीवसमवेतादृष्टसिद्धिरिति वैशेषिकादिभिः स्वीक्रियते, तदसत्; अस्मदुक्तादृष्टादेव नियमोपपत्तौ विपक्षे बाधकाभावात् । न चान्यत्र भोगप्रसङ्गः; नियामकस्येच्छादेरध्यक्षत्वात् । एवं च सति अग्नीन्द्रादिदेवताप्रीत्यादेरपि श्रुतिसिद्धत्वेनैवादृष्टतया स्वीकारे न दोषः । तेषामपि फलप्रदातृत्वमीश्वराधीनम् । सर्वत्र साधारणमीश्वरप्रोत्यात्मकमदृष्टम् । तथा च स्वयमेवाह-* अहं हि सर्वयज्ञानां भोक्ता च प्रभुरेव च इति । ईश्वरज्ञानस्य कोपाद्यात्मकत्वं विविधकर्मोपाधिकम् । न चैष दोषः; स्वाज्ञापरिपालनानुरूपगुणत्वात् । एवं सौशील्यवात्सल्यसौहार्दप्रभृतयोऽपि बुद्धिविशेषाः ॥</description>
    </item>
    
    <item>
      <title>74 स्थायिभावादीनां बुद्धिपरिणामत्वम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/74_sthAyibhAvAdInAM_buddhipariNAmatvam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/74_sthAyibhAvAdInAM_buddhipariNAmatvam/</guid>
      <description>स्थायिभावादीनां बुद्धिपरिणामत्वम् ॥ भरतादिपठिताश्च रत्यादयः स्थायिभावास्तत्परिणामरूपाः । सञ्चारिभावेषु च निर्वेदादयः स्वावमाननादिरूपबुद्धिविशेषा एव । ग्लान्यादयस्तु शरीराद्यवस्थाविशेषाः । स्वप्नशब्दस्यापि स्वप्नदर्शनाभिप्रायत्वे बुद्धिविशेषविषयत्वं व्यक्तम् । सुषुप्तयभिप्रायत्वेऽप्यमूर्छितस्य जीवतः समस्तज्ञानप्रसररहितावस्थाविषयत्वम् । एवं जाड्यादिष्वपि चिन्त्यम् । निद्रा तर्हि कस्यावस्था? चिन्तालस्यक्लमादिभिः संमीलतो मनसः, ज्ञानस्यैव वा। सैव सुषुप्तबादिकारणम् । कथं तर्हि * अभावप्रत्ययालम्बना वृत्तिर्निद्रा इति पारमर्ष सूत्रम्? इत्थम्-समाधिमधिगच्छतो वृत्त्यन्तरवन्निरोद्धव्यत्वाभिप्रायम् , निरोधपरत्वात् प्रकरणस्येत्ययमर्थ आत्मसिद्धावुक्तः । बुद्धेश्च निर्विषयत्वनिराश्रयत्वनिर्धर्मकत्वादिगोचरा दुरूहाः शून्यवादवदुपलम्भविरोधादिभिर्दूषणीयाः । असत्ख्यात्यात्मख्यात्यनिर्वचनीयख्यात्यादयश्च न्यायपरिशुद्धावस्माभिर्दूषिताः । तथा प्रमाणप्रमेयादिकं व्यवहारौपयिकमखिलमपि तत्रैव प्रपञ्चितमिति नेह प्रस्तूयते । वैशेषिकशैलीमनुसृत्य यथावस्थितपदार्थस्वरूपं ह्यत्र विशोध्यत इति ॥</description>
    </item>
    
  </channel>
</rss>
