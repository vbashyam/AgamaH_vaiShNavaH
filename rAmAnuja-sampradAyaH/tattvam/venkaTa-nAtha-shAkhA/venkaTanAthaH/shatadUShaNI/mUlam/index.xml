<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;मूलम् on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/</link>
    <description>Recent content in &#43;मूलम् on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/index.xml" rel="self" type="application/rss+xml" />
    <item>
      <title>०० मङ्गलम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/00_mangalam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/00_mangalam/</guid>
      <description>विश्वास-प्रस्तुतिः समाहारस् साम्नां, प्रतिपदम् ऋचां, धाम यजुषां
लयः प्रत्यूहानां, लहरि-विततिर् बोध-जलधेः ।
कथा-दर्प-क्षुभ्यत्&amp;ndash;कलि-कथक&amp;ndash;कोलाहल-भवं
हरत्व् अन्तर्-ध्वान्तं हय-वदन-हेषा&amp;ndash;हल-हलः ।।1।।
मूलम् समाहारस्साम्नां प्रतिपदमृचां धाम यजुषां लयः प्रत्यूहानां लहरिविततिर्बोधजलधेः ।
कथादर्पक्षुभ्यत्कलिकथककोलाहलभवं हरत्वन्तर्ध्वान्तं हयवदनहेषाहलहलः ।।1।।
विश्वास-टिप्पनी इदम्-प्रथम-सम्भवत्-कुमति-जाल-कूलङ्कषा
मृषा-मत-विषानल-ज्वलित-जीव-जीवातवः ।
क्षरन्त्य् अमृतम् अक्षरं यति-पुरन्दरस्योक्तयश्
चिरन्तन-सरस्वती-चिकुर-बन्ध-सैरन्ध्रिकाः ॥ +++(५)+++
मूलम् इदम्प्रथमसम्भवत्कुमतिजालकूलङ्कषा मृषामतविषानलज्वलितजीवजीवातवः ।
क्षरन्त्यमृतमक्षरं यतिपुरन्दरस्योक्तयश्चिरन्तनसरस्वतीचिकुरबन्धसैरन्ध्रिकाः ॥
विश्वास-प्रस्तुतिः प्राचीम् उपेत्य पदवीं यति-राज-दृष्टां
तत्-सन्निकृष्टम् अपि वा मतम् आश्रयन्तः । प्राज्ञा! यथोदितम् इदं शुकवत् पठन्तः,
प्रच्छन्न-बौद्ध-विजये परितो यतध्वम् ।।3।। +++(४)+++
मूलम् प्राचीमुपेत्य पदवीं यतिराजदृष्टां तत्सन्निकृष्टमपि वा मतमाश्रयन्तः ।</description>
    </item>
    
    <item>
      <title>01 ब्रह्मशब्दवृत्त्यनुपपत्तिवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/01_brahmashabdavRttyanupapattivAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/01_brahmashabdavRttyanupapattivAdaH/</guid>
      <description>।। अथ ब्रह्मशब्दवृत्त्यनुपपत्तिवादः प्रथमः ।।1।।
तत्र तावच्छास्त्रारम्भे -
विचारविषयत्वेन सूत्रकृद्यदसूत्रयत् ।
परोक्ता ब्रह्मशब्दस्य वृत्तिरत्र निरस्यते ।।
निर्विशेषब्रह्मवादे ब्रह्मशब्दस्य क्वचिन्मुख्यवृत्तत्वमस्ति न वा ? न चेत् असाधुत्वापत्तिः ।
साधुत्वस्य मिथ्यात्वमभ्युपगच्छताम् असाधुत्वमिष्टमिति चेत् हन्त तर्हि सर्वशब्दासाधुत्वम् ।
साध्वसाधुविवेकाभावेच कृतं साङ्गोपाङ्गैर्वेदैः ।
मुख्यार्थशून्यस्य तन्मूलवृत्त्यन्तरे लिङ्गत्वे चासम्भवति कथं क्वचिद्बोधकत्वमपि ।
न च साङ्केतिकोऽयमपभ्रंशो वा येन वाचकत्वाभिमानाद्बोधकत्वं स्यात् ।
यस्यायमपभ्रंशश्शङ्क्येत सोऽपि तथा वृत्तिविकल्पेन निर्धूयेत ।
ननु ब्रह्मशब्दस्यायं महिमा - यन्मुख्यार्थविरहेऽपि नित्यं लक्षणया ब्रह्म बोधयतीति, तदिदं वन्ध्यायाः पौत्रदर्शनम् ।</description>
    </item>
    
    <item>
      <title>02 जिज्ञासानुपपत्तिवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/02_jijnAsAnupapattivAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/02_jijnAsAnupapattivAdaH/</guid>
      <description>।। अथ जिज्ञासानुपपत्तिवादो द्वितीयः ।।2।।
अथ स्वात्मैकभासस्य निर्विशेषस्य दुष्यतः ।
विशुद्धस्यापि जिज्ञासा परेष्टा प्रतिषिध्यते ।।
यदाहुः -ब्रह्मशब्दनिर्दिष्टं विचार्यम्, अनुदितानस्तमितस्वरूपैकप्रकाशमशेषविशेषशून्यमनाद्य विद्यान्धकारितं नित्युशुद्धं चेति ।
तत्र विचित्रो व्याघातः ।
यद्धि न वित्तिकर्म, कथं तत्र जिज्ञासा सामान्यतो विदिते विशेषतश्च वेदितव्ये तत्प्रवृत्तेः ।
अन्यथा हेतुप्रयोजनविरहे तदयोगात् ।
नच ब्रह्मणि तथाविधवेदनद्वयविषयत्वं परैरिष्यते ।
जिज्ञासापूर्वकं परीक्षणमत्र प्रक्रम्यते ।
तच्च तत्र प्रमाणोपक्षेपेण ।
प्रमाणं च निर्विषयं न निरूप्यम् ।
सविषयत्वे तु तद्विषयत्वाद्दृश्यत्वमिथ्यात्वजडत्वादिस्वोक्तानिष्टापत्तिः ।
स्वरूपप्रकाश एव हेतुः फलं च जिज्ञासाया इति चेन्न, तस्यास्तदुभयसामानाधिकरण्यनियमदृष्टेः ।</description>
    </item>
    
    <item>
      <title>03 ऐकशास्त्र्यसमर्थनवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/03_aikashAstryasamarthanavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/03_aikashAstryasamarthanavAdaH/</guid>
      <description>।। अथ ऐकशास्त्र्यसमर्थनवादस्तृतीयः ।।3।।
त्रय्यन्ताः कर्मभागेन सौहार्दं समधिश्रिताः ।
मुक्तिं यद्भजनादाहुस्तमनन्तमुपास्महे ।।
स्थितं तावदध्ययनविधिनाऽध्यापनविधिना वा प्रयुक्तमध्ययनं साङ्गसशिरस्ककृत्स्नस्वाध्याय विषयमिति ।
रागतो विधितो वा प्रयुक्तस्तदर्थविचारोऽपि कृत्स्नगोचरः, तयोस्संकोचकाभावात् ।
ननु विधिप्रयुक्तौ माभूत्सङ्कोचः, रागप्रयुक्तौ तु स्यात्, यावद्रागं प्रवृत्त्युपपत्तेः, मैवम्; विकल्पासहत्वात् ।
किं ब्रह्मणि विचारसङ्कोचः किं वा कर्मणि? नाद्यः पुरुषस्य चतुर्ष्वपि पुरुषार्थेषु रागसम्भवात्, क्रमेण भोगसम्भवे विरोधाभावाच्च ।
सन्ति ह्युभयभावनास्तथाविधाः ।
यस्य तु क्वाचित्को रागः, तस्यैकदेशविचारे का विचिकित्सेति चेन्न, यस्य लोकायतोपप्लुतमतेर्द्विवर्गमात्रनिष्ठस्य वेदोदितेषु चतुर्ष्वप्यनास्था, यस्य चाशक्तिरापद्वा तस्य केति प्रसङ्गात् ।</description>
    </item>
    
    <item>
      <title>04 अविधेयज्ञानभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/04_avidheyajnAnabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/04_avidheyajnAnabhangavAdaH/</guid>
      <description>।। अथ अविधेयज्ञानभङ्गवादश्चतुर्थः ।।4।।
विधित्रस्तैर्यत्तत्कथितमविधेयश्रुतिपथैर्विधत्ते दुखाब्धेर्विलयमविधेया मतिरिति ।
तदुद्ध्योपायं भगवदुपसत्तिं प्रथयते नमस्यामस्यामो यतिपरिबृढाय प्रतिकलम् ।।
यदेतद्भ्रान्तजनजल्पितम्; समूलस्य संसारस्य संविन्मात्रे परस्मिन्ब्रह्मण्यारोपितत्वादलीककलधौतादेरिवाधिष्ठानयाथात्म्याध्यवसायादेव विलयः; नपुनः कर्मणोपासनेन वा विहितेनादृष्टद्वारा ।
आहुश्च - &amp;ldquo;मणिमन्त्रौषधादिभ्यो दण्डघातादिनाऽपि वा ।
क्रियते नैव केनापि मायाकुण्डलिखण्डनम्&amp;rsquo;&amp;rsquo; इति ।
यत्पुनरुन्मत्तान्प्रति भिषज्यते; तदपि तत्रानारोपितत्वाभिमतदोषविशेषमोक्षणायैव, न पुनस्तदधीनधीविशेषमात्रसिद्धमिथ्यापदार्थनिवर्तनाय ।
दोषे तु शममुपेयुषि स्वरसवाहितत्त्वज्ञानादेव तन्निवृत्तिः ।
अत्राप्याहुः-&amp;ldquo;भ्रान्तभेषजनिर्माणं न भ्रान्तेरुपशान्तये ।
किन्तु भ्रान्तिनिदानस्य दोषस्यैवोपशान्तये&amp;rsquo;&amp;lsquo;इति ।
नचात्रापि दोषनिवारणाय वैधापेक्षानुप्रवेशः; दोषस्याप्यत्र दृङ् मात्राधीनसिद्धितया मिथ्यात्वाविशेषेण एकहेलयैव तत्त्वज्ञानेन निवार्यत्वात् ।</description>
    </item>
    
    <item>
      <title>05 बाधितानुवृत्तिभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/05_bAdhitAnuvRttibhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/05_bAdhitAnuvRttibhangavAdaH/</guid>
      <description>।।अथ बाधितानुवृत्तिभङ्गवादः पञ्चमः ।। 5 ।।
नानुवर्तेत संसारो यत्प्रसादैकबाधितः ।
प्रसीदतु स मे देवः प्रथमाञ्जलिकिङ्करः ।।
यदुच्यते तत्त्वमस्यादि (छां-6-8-7)वाक्यात्तत्त्वज्ञाने जातेऽपि ब्रह्मविदां बाधितानुवृत्त्या भेदप्रतिभासादेराशरीरमनुवृत्तिः, तदनुवृत्तावपि छिन्नमूलतया दग्धपटादिवदबन्धकत्वं चेति; तत्र पृच्छामः, बाधितत्वे कथमनुवृत्तिर्भवता वक्तव्या ।
तस्यां वा तत् कथम्।
प्रमाणबलात् मिथ्यात्वाध्यवसायेऽपि द्विचन्द्रादिष्विव दोषमहिम्ना प्रतिभासानुवृत्तिरिति न विरोध इति चेत् समस्तद्वैतकुक्षिम्भरिणाऽप्यद्वैतज्ञानेनाबाधितः कोऽसौ दोषः ।
अविद्यैवेति चेत् कथं तर्ह्यविद्यानिवृत्तिः? न हि तन्निवृत्तावपर्यवसितः कश्चित् बाधो नाम ।
तन्निवृत्तावपि तन्मूलवासनाऽस्तीति चेत्-सा किं ब्रह्मवत्सत्यत्वात् तत्त्वज्ञानेनाबाधिता, उत मिथ्यात्वेऽपि तदविषयत्वात्? न प्रथमः; द्वैतापसिद्धान्तादिदोषप्रसङ्गात् ।</description>
    </item>
    
    <item>
      <title>06 विविदिषासाधनत्वभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/06_vividiShAsAdhanatvabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/06_vividiShAsAdhanatvabhangavAdaH/</guid>
      <description>।।अथ विविदिषासाधनत्वभङ्गवादः षष्ठः ।।6।।
दृष्टानुश्रविकार्थजातविमुखान् पुंसोऽधिकृत्य श्रुतौ
यज्ञादिर्यदुपास्तिसाधनतया साक्षाद्विधिं प्राप्नुते
लीलाभोगविभूतियुग्मभरितस्वात्मप्रदानोन्मुखः
श्रीमानस्तु स मे समस्तदुरितोत्ताराय नारायणः ।।
यदुच्यते, &amp;ldquo;तमेतं वेदानुवचनेन ब्राह्मणा विविदिषन्ति यज्ञेन दानेन तपसाऽनाशकेन&amp;rsquo;&amp;rsquo; (बृह-6-4-22) इत्यत्र यज्ञादिकं विविदिषासाधनत्वेन विधीयते, न तु वेदनसाधनत्वेन, वस्तुविरोधात्; श्रुत्यक्षरपर्यालोचनाच्च ।
विविदिषन्तीति हि श्रूयते; न पुनः विदन्तीति ।
तत्र ब्रूमः,कोऽसौ वस्तुविरोधस्तावत्? किं ज्ञानस्य यज्ञादिभिस्साधयितुमशक्यत्वम्? उत तेषां ज्ञानाङ्गभूतशमादिप्रत्यनीकात्मत्वम्? यद्वा तत्त्वज्ञानफलापवर्गप्रत्यनीकत्रिवर्गसाधकत्वम्? यद्वा आश्रमाङ्गतया विहितानां विद्याङ्गत्वे नित्यानित्यसंयोगविरोधः? अन्यो वा कश्चिदिति ।
न प्रथमः ।
स हि यज्ञादिकमन्तरेण उत्पत्तिदर्शनाद्वा, यज्ञादिसन्निधावप्यनुत्पत्तिदर्शनाद्वा?</description>
    </item>
    
    <item>
      <title>07 शब्दजन्यप्रत्यक्षभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/07_shabdajanyapratyaxabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/07_shabdajanyapratyaxabhangavAdaH/</guid>
      <description>।।अथ शब्दजन्यप्रत्यक्षभंगवादः सप्तमः ।।7 ।।
विभूत्यंशे यस्य स्फुरति जगतामक्षमखिलं ।
श्रुतिर्जात्यन्धानामुपदिशति यं रूपमिव नः ।
निजाध्यक्षप्रेक्षाचुलकितसमस्तः स्वयमसौ ।
हृषीकेशो दिव्यं दिशतु मम चक्षुः स्वविषयम् ।।
यदूचिरे यद्यपि तत्त्वमस्यादिवाक्यश्रवणसमयसम्भवं परोक्षं ज्ञानमविद्यां न निवर्तयति, तथाऽपि
श्रवणादिभिर्निरस्तसमस्तभेदवासनामूलासम्भावनाविपरीतसम्भावनाख्यचित्तविक्षेपलक्षणप्रतिबन्धस्य तदेव वाक्यमविद्यानिवर्तकमपरोक्षं ज्ञानं जनयति ।
न च शब्दस्य कथमपरोक्षधीहेतुत्वमिति वाच्यम्, इन्द्रियस्यापि कथमिति प्रसङ्गात् ।
दर्शनादिति चेत्, तुल्यम् ।
क्व तद्दर्शनमिति चेत्, &amp;ldquo;संवित् स्वप्रकाशा&amp;rsquo;&amp;rsquo;, &amp;ldquo;दशमस्त्वमसि&amp;rsquo;&amp;rsquo; इत्यादिषु ।
न ह्यत्र संविद्विषयः स्वविषयो वा प्रकाशो नास्ति, सन्नपि वा परोक्षः; स्वधीविरोधात् ।</description>
    </item>
    
    <item>
      <title>08 साधनचतुष्टयपूर्ववृत्तत्वभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/08_sAdhanachatuShTayapUrvavRttatvabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/08_sAdhanachatuShTayapUrvavRttatvabhangavAdaH/</guid>
      <description>।।अथ साधनचतुष्टयपूर्ववृत्तत्वभङ्गवादः अष्टमः ।।8।।
शास्त्रैक्ये विषयाद्यभेदनियते सङ्गत्यधीन क्रमे
कर्माऽऽलोच्य तदङ्गिकामथ परां विद्यामुपादित्सुभिः।
यस्तद्वेद्यतया स्वयंफलतयाऽप्यारोहति ज्ञेयतां
कुर्वीतैष विभुः श्रिया सह मम स्वान्तं निजान्तः पुरम् ।।
इह तावत् आनन्तर्यार्थे प्रचुरप्रसिद्धिकं अथशब्दमादौ प्रयुञ्जानस्य सूत्रकारस्य तत्सम्भवे तदर्थतैवाभिमतेत्यङ्गीकार्यम् ।
तत्सम्भवश्च यदि नियतपूर्ववृत्तमसाधारणं तथात्वज्ञापने स प्रयोजनं चकिमपि स्यात्, तदा स्यात् ।
अन्यथा न स्यात्।
यथा&amp;quot;अथ योगानुशासनम्&amp;rsquo;&amp;rsquo;(पा.योग.सू.1.1) इत्यादौ ।
न हि यदृच्छागतं यत्किञ्चिन्निमेषोन्मेषादिकं
मक्षिकासंचारादिकं वा पूर्ववृत्ततयाऽत्र वक्तुं युज्यते, तस्य सर्वत्र सम्भवात्; अभिधानप्रयोजनविरहाच्च ।
अत एव सर्वपुरुषव्यापार-साधारणापेक्षितभोजनादि पूर्ववृत्तत्वोक्तिरपि निरस्ता; विशेषनियमाभावात् ।</description>
    </item>
    
    <item>
      <title>09 कथानधिकारवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/09_kathAnadhikAravAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/09_kathAnadhikAravAdaH/</guid>
      <description>।।अथ कथानधिकारवादः नवमः ।।9।।
हयग्रीवसुधासिन्धुहर्षहेषारवोर्मयः ।
जयन्ति वादवेलान्तक्षिप्तबाह्यकुदृष्टयः ।।
विस्तरेण कुदृष्टिमतमनुभाष्य, &amp;ldquo;तदिदम्&amp;rsquo;&amp;lsquo;इत्यादिना, &amp;ldquo;न्यायानुगृहीतवाक्यप्रत्यक्षादिसकल प्रमाणवृत्तयाथात्म्यविद्भिरनादरणीयम्&amp;rsquo;&amp;rsquo; (श्रीभाष्यं-जिज्ञा) इत्यन्तेन शिष्यान् प्रत्युपदिशतो भाष्यकारस्यायं भावः, सौगतानामिव प्रच्छन्नसौगतानामपि कथायामनधिकार इति ।
वेदार्थसंग्रहे च स्पष्टमाह, &amp;ldquo;सर्वशून्यवादिनो, ब्रह्मव्यतिरिक्तसर्ववस्तुमिथ्यात्ववादिनश्च स्वपक्षस्थापकप्रमाण पारमार्थ्यानभ्युपगमात् अभियुक्तैर्वादानधिकार एव प्रतिपादितः,
&amp;ldquo;अधिकारोऽनुपायत्वान्न वादे शून्यवादिनः&amp;rsquo;&amp;rsquo; (श्लोकवार्तिके निरालंबनवादः125) इति ।
अयमाशयः,
&amp;ldquo;यदि प्रपञ्चमिथ्यात्ववादी वादाधिकारिताम् ।
भजेन्माध्यमिकस्यापि भवेत् वादाधिकारिता&amp;rsquo;&amp;rsquo; ।।
&amp;ldquo;तथाच ब्रह्मतत्त्वं ते निर्गुणं निष्प्रमाणकम् ।
कथं मध्यमबौद्धस्य विवादैर्नापलप्यते&amp;rsquo;&amp;rsquo; ।।
एतच्च विस्तरादुपपादयामः ।
तत्र यत्तावत्खण्डितम्, कथकयोः प्रमाणादिसत्ताभ्युपगमः कस्य हेतोः? किं तत्सत्ताभ्युपगमसाहित्यनियतस्य व्यवहारस्यान्यथा प्रवर्तयितुमशक्यत्वात्, उत तद्यवहारं प्रति तस्य हेतुत्वात्, लोकव्यवहारसिद्धत्वात्, तदनभ्युपगमास्य कथाफलातिप्रसञ्जकत्वाद्वा?</description>
    </item>
    
    <item>
      <title>10 निर्विशेषस्वप्रकाशभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/10_nirvisheShasvaprakAshabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/10_nirvisheShasvaprakAshabhangavAdaH/</guid>
      <description>।। अथ निर्विशेषस्वप्रकाशभङ्गवादः दशमः ।।10।।
विचित्रं यत् स्वेन स्फुरति विषयाधारभिदुरं ।
तदेव ब्रह्मैकं विगुणमपि साक्षात्कृतमिति ।।
वदन्तो वैयात्यात् बहुविहतिवात्याहतधियो ।
विधूयन्ते हन्त श्रुतिशतशिरश्शूलवचसः ।।
य एष मन्त्रवादः-यद्यपि प्रमाणानि सर्वाण्यपि सविशेषमर्थमभिनिविशन्ते, तथाऽपि नस्वप्रकाशाध्यक्षसिद्धनिर्विशेषसंवित्सद्भावेन विमन्तव्यम्, अन्यथा धार्ष्ट्यात् सर्वापह्नवस्यापि दुर्निवारत्वात् ।
किंच संवित्स्वप्रकाशत्वं तावत् त्रय्यन्तविदां सर्वेषामविगीतम् ।
तत्र प्रकाशात्मतामात्रेण स्वतस्सिद्धायां संविदि न
जडरूपधर्मानुप्रवेशावकाशः; प्रकाशात्मकास्तु न तत्वतो विवेक्तुं शक्यन्ते ।
अन्यथा तेषां परप्रकाश्यतया प्रकाशात्मत्वासिद्धेः ।
न च स्वरूपमात्रस्वप्रकाशे अन्यतो धर्मसिद्धिरिति वाच्यम्; अनुपलभ्यमानसाधनात् तद्बाधनस्य लघुत्वात् ।</description>
    </item>
    
    <item>
      <title>11 निर्विशेषविषयकनिर्विकल्पकभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/11_nirvisheShaviShayakanirvikalpakabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/11_nirvisheShaviShayakanirvikalpakabhangavAdaH/</guid>
      <description>।।अथ निर्विशेषविषयकनिर्विकल्पकभङ्गवादः एकादशः ।।11।।
संप्रज्ञातस्थितिमधिगते निर्विकल्पे समाधौ शान्तावद्यं स्तिमितबहुलानन्दसन्दोहमन्तः ।
यत्तत् ब्रह्म स्फुरति यमिनां पूर्णषाड्गुण्यरूपं सा मे नित्यं हृदि हयमुखी देवता सन्निधत्ताम् ।।
यदेतदाहुः अस्ति तावन्निर्विकल्पकं नाम प्रत्यक्षम्; प्रथमाक्षसन्निपातसमनन्तरमविशिष्ट विषयापरोक्षाभासस्य दुरपह्नवत्वात् ।
अभ्युपेतं चैतत् सर्वैर्वादिभिः ।
ननु शाब्दास्तत्रापि शब्दानुवेधमिच्छन्ति, यथाऽऽहुः - &amp;ldquo;न सोऽस्ति प्रत्ययो लोके यः शब्दानुगमादृते ।
अनुविद्धमिव ज्ञानं सर्वं शब्देन गृह्यते ।।&amp;rsquo;&amp;rsquo; (वाक्यपदीयं) इति ।
सत्यम्; तैरपिसमाधिदशायां तस्यैव शब्दस्य निरस्तसमस्तकल्पनाजालस्योपलम्भः स्वीकृतः ।
किंच शब्दानुविद्धत्वं नसर्वत्र ज्ञाने दर्शयितुं शक्यम्; बालादिविज्ञानेषु तदसंभवात् ।</description>
    </item>
    
    <item>
      <title>12 सन्मात्रग्राहिप्रत्यक्षभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/12_sanmAtragrAhipratyaxabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/12_sanmAtragrAhipratyaxabhangavAdaH/</guid>
      <description>।। अथ सन्मात्रग्राहिप्रत्यक्षभङ्गवादः द्वादशः ।।12।।
यस्य सत्त्वेन विश्वस्य सत्ता सदसदात्मनः ।
प्रत्यक्षाद्यपरिच्छेद्यं तत्सदैकमुपास्महे ।।
यत्तु प्रत्यक्षादिविरुद्धं शास्त्रार्थमुपपाद्य पुनस्सानुशयैरुक्तम् - प्रत्यक्षादिविरोधे सत्येव हि शास्त्रस्यबलीयस्त्वं वक्तव्यम् ।
विरोधमेव न पश्यामः; प्रत्युतैकरस्यम्; प्रत्यक्षस्यापि शास्त्रस्येव निर्विशेषसन्मात्र ग्राहित्वात् ।
ननु यदि सन्मात्रं प्रत्यक्षेण गृह्यते, तदा घटोऽस्ति पटोऽस्ति इत्यादिनानाकारवस्तु विषयोपलम्भव्यवहारयोर्विरोधः ।
न हि सत्सदित्येव प्रतीतिव्यवहाराविति चेत् - मैवम्; यथा इदं रजतमित्यादि रूपेषु शुक्तिरजतादिभ्रमेष्विदमंशस्याबाधितस्य सर्वत्र प्रत्यक्षेण ग्रहणं रजताद्यंशस्य त्वारोपितस्यैव भ्रान्त्यैवेति विविच्यते, तद्वदत्रापि सर्वत्र सन्मात्रप्रकाशव्यवहारयोः प्रत्यक्षोपज्ञत्वम्, घटपटादिभेद विषययोस्तु तयोर्भ्रमोपज्ञत्वमिति विविञ्चामः; तथा हि घटोऽःस्तीत्यादावस्तित्वं तद्भेदश्च प्रकाशते; व्यवह्रियते च ।</description>
    </item>
    
    <item>
      <title>13 भेददूषणनिस्तारवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/13_bhedadUShaNanistAravAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/13_bhedadUShaNanistAravAdaH/</guid>
      <description>।। अथ भेददूषणनिस्तारवादः त्रयोदशः ।। 13 ।।
श्रीमल्लक्ष्मणयोगीन्द्रसिद्धान्तेष्वासनिर्गतः ।
भेदं बिभित्सतां चित्तं भिन्ते तर्कात्मकः शरः ।।
यदेतत्स्वमर्मघट्टनम् - भेदः स्वरूपं धर्मोवा ।
न तावत् स्वरूपम्शुक्तिरजतादिभ्रमानुत्पत्तिप्रसङ्गात् ।
इदमित्यधिष्ठानतया हि शुक्तिस्वरूपमवगम्यते; अन्यथा निरधिष्ठानभ्रमप्रसङ्गात् ।
अवगते शुक्तिस्वरूपे तस्यैव रजताद्भेदत्वेन कथं शुक्तिरजतयोर्भेदाग्रहः? कथंतरां च तन्मूलः शुक्तौ रजताध्यासः कथंतमां च तदधीनाः कलधौताभिलाषिणः करतलप्रसारण - ग्रहण - चेलाञ्चलनिबन्धन - तद्रक्षणप्रभृतयः?।
कथं चाध्यासाभावे, नेदं रजतमिति बाधः? किंच नेदं रजतमिति व्यवहारहेतुर्भेदग्रहः पूर्वमस्ति वा, न वा? अस्ति चेत्, प्रथममेव तथा व्यवहारः स्यात् ।</description>
    </item>
    
    <item>
      <title>14 वेदप्रामाण्यपरिग्रहानुपपत्तिवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/14_vedaprAmANyaparigrahAnupapattivAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/14_vedaprAmANyaparigrahAnupapattivAdaH/</guid>
      <description>।।अथ वेदप्रामाण्यपरिग्रहानुपपत्तिवादः चतुर्दशः ।।14।।
यदात्मानो वेदा यदनुगुणवर्णाकृतिजुषः ।
प्रमाणं यत्रैते नियतमपरिच्छेद्यविभवे ।
य एषामाहर्ता दनुजमथनो वाजिवदनः ।
स मे देवः श्रीमान् विदलयतु संमोहमखिलम् ।।
वेदप्रामाण्यवाङ्मात्रकञ्चुकच्छन्नमर्मणाम् ।
बुद्धसिद्धान्तसुहृदां सन्तः पश्यन्तु बाध्यताम् ।।2।।
अतीन्द्रिये हि धर्मादौ वेदाः प्रमाणमिति साधितं प्रथमकाण्डे ।
तदुपजीवनेन सिद्धेऽपि प्रामाण्यं शारीरके ।
अतस्तथागताद्यागमस्तत्त्वानुष्ठानयोरप्रमाणमिति सर्वमीमांसकसम्मतम् ।
तदेतत् संविन्मात्रव्यतिरिक्तमिथ्यात्ववादे न संगच्छते ।
तदुक्तमभियुक्तैः -
&amp;ldquo;प्रमाणत्वाप्रमाणत्वे पुण्यपापादि तत्फलम् ।
विध्यर्थवादमन्त्रार्थनामधेयादिकल्पना&amp;rsquo;&amp;rsquo; ।
&amp;ldquo;सर्वेषु लक्षणेष्वेव स्वप्रमाणगणे स्थितिः ।
वचनव्यक्तिभेदेन पूर्वसिद्धान्तपक्षता&amp;rsquo;&amp;rsquo; ।
&amp;ldquo;कर्मभ्यः फलसम्बन्धः पारलौक्यैहलौकिकः ।</description>
    </item>
    
    <item>
      <title>15 दृश्यत्वानुमाननिरासवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/15_dRshyatvAnumAnanirAsavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/15_dRshyatvAnumAnanirAsavAdaH/</guid>
      <description>।।अथ दृश्यत्वानुमाननिरासवादः पञ्चदशः ।। 15।।
अबाधादध्यक्षप्रभृतिमितिवर्गेष्ववधृतं शरीरं यस्येदं जगदखिलमन्तर्यमयितुः ।
स मे तर्कैरतैर्निजविभवल्लुण्टाकमथनैः प्रसीदत्वासीदन्निगमशतसीमा हयमुखः ।।
यदेतत् सन्मात्रग्राहिप्रत्यक्षदूषणान्ते भाष्यम् - &amp;ldquo;सन्मात्रब्रह्मणः प्रमेयभावश्च ।
ततो जडत्व नाशित्वादयस्त्वयैवोक्ताः&amp;rsquo;&amp;rsquo; इति ।
अनेन पश्यतोहराणां दृश्यत्वानुमानस्यानैकान्तिकत्वमपि सूचितम् ।
उत्तरत्रापि क्वचित् परमतव्याप्त्या प्रसङ्गं प्रायुङ्तः &amp;ldquo;ब्रह्म मिथ्या ज्ञानविषयत्वात्&amp;rsquo;&amp;rsquo; इति ।
सांख्याधि करणे च व्याघातमसूचयत् - &amp;ldquo;दृश्यत्वबाध्यत्वाभ्युपगमात् सुतरामसङ्गतम्&amp;rsquo;&amp;rsquo; इति ।
योगाचारोक्त संवेदनहेतुनिरासेन च इदमपि निरस्तं भविष्यतीत्यमंस्त ।
तदिह वयं विस्तृणीमहे विगींतं मिथ्या दृश्यत्वात्, यद्यपि इत्थं तथा, यथा शुक्तिरजतमित्यादि ।</description>
    </item>
    
    <item>
      <title>16 व्यावर्तमानत्वानुमानभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/16_vyAvartamAnatvAnumAnabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/16_vyAvartamAnatvAnumAnabhangavAdaH/</guid>
      <description>।।अथ व्यावर्तमानत्वानुमानभङ्गवादःषोडशः ।।16।।
विश्वं व्यावर्तमानत्वान्निवर्तयितुमिच्छतः ।
निवर्तयामः कुमतीन् कथासंग्रामसीमतः ।।
यत् तावत् घटादयोऽपरमार्थाः; व्यावर्तमानत्वात्; यदुक्तसाधनं तदुक्तसाध्यम्, यथा रज्जवाद्यधिष्ठानसर्पभूदलनाम्बुधारादि; यत्सत्, न तद्व्यावर्तते, यथा सर्पाद्यधिष्ठानभूता रज्जुः; यद्वा सर्वाधिष्ठानं ब्रह्म ।
यदि व्यावर्तमानस्यापि सत्त्वम्, तदा सत्यमिथ्यार्थविभागाभावप्रसङ्ग इति तर्कानुग्रहः इति ।
तत्र किमिदं व्यावर्तमानत्वम्? किं यतःकुत श्चिदन्यत्वम्? अथ यत्र कुत्रचिद्देशादावसत्त्वम्? यद्वा प्रध्वंसवत्त्वम्? उत प्रतिपन्नोपाधौ निषेधप्रतियोगित्वम्? किं वा कदाचित्क्वचिदेव प्रकाशमानत्वम्? अन्यद्वा किंचित्? ।
नाद्यः, युष्मदर्थादन्येन ब्रह्मणैवानैकान्त्यात् ।
&amp;ldquo;युष्मदस्मत्प्रत्ययगोचरयोर्विषयविषयिणोस्तमः
प्रकाशवद्विरुद्धस्वभावयोरितरेतरभावानुपपत्ति&amp;rsquo;&amp;rsquo;(शांकरभाष्यं) भवतां भाष्यारम्भे भाषिता ।
यदिब्रह्मणस्तदन्यत्वं मिथ्या, तर्हि परमार्थतस्तयोरैक्यप्रसक्तिः, यथा घटस्य स्वरूपादन्यत्वे मिथ्याभूते तदैक्यम् ।</description>
    </item>
    
    <item>
      <title>17 दृश्यसम्बन्धानुपपत्तिपरिहारवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/17_dRshyasambandhAnupapattiparihAravAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/17_dRshyasambandhAnupapattiparihAravAdaH/</guid>
      <description>।। अथ दृश्यसम्बन्धानुपपत्तिपरिहारवादः सप्तदशः ।।17।।
बिभ्राणमात्मनि सदा महतीं विभूतिं देहेन तन्मयनिदर्शितभूषणास्त्रम् ।
आलिङ्गितं कमलया मम चित्तवृत्तेरालम्बनं भवतु दैवतमद्वितीयम् ।।
यत्तु - आत्मख्यातिवादिभिरार्जितं ग्राह्यलक्षणायोगाख्यं तर्कं भिक्षित्वा दृग्दृश्ययोस्सम्बन्धानुप पत्तिरिति नामान्तरेण पठन्ति; तदपि सम्बन्धस्याबाधितप्रत्यक्षसिद्धत्वादेव निरस्तम् ।
आहुश्च - &amp;ldquo;उक्तं तु सौगतैर्ग्राह्यलक्षणाभावलक्षणम् ।
अन्ये दृग्दृश्यसम्बन्धाभावमाहुर्निरासि तत्&amp;rsquo;&amp;rsquo; ।
इति ।
ननु कोऽसौ सम्बन्धः? न तावत्संयोगःदृशेरद्रव्यत्वात् ।
द्रव्यत्वाभ्युपगमेऽपि गुणादिभिस्सह तत्सम्बन्धस्य संयोगत्वायोगात् ।
नापि समवायः, आत्मधर्मस्य ज्ञानस्यार्थे तदयोगात् ।
न चार्थानामेव ज्ञाने समवायः, तेषां बाह्यत्वात्; अतद्धर्मतयैव प्रतीयमानत्वाच्च ।</description>
    </item>
    
    <item>
      <title>18 बाह्यप्रकाशानुपपत्तिवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/18_bAhyaprakAshAnupapattivAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/18_bAhyaprakAshAnupapattivAdaH/</guid>
      <description>।।अथ बाह्यप्रकाशानुपपत्तिवादः अष्टादशः।।18।।
अज्ञानसन्तमसमाश्रयणोन्मुखानां संवित्प्रदीपमहसा सहसा निरुन्धन् ।
विद्यास्वयंवरपतिर्व्यपहन्त्वविद्यां सर्वानुभूस्स भगवान्पुरुषोत्तमो नः ।।
यत्तद्भावरूपाज्ञानदूषणसमये &amp;ldquo;नित्यमुक्तस्वप्रकाशचैतन्यैकस्वरूपस्य ब्रह्मणोऽज्ञानानुभवश्च न संभवतीत्या&amp;rsquo;&amp;lsquo;दिभाष्यम्, तत्र बाह्यप्रकाश एव सर्वः परपक्षे न संभवतीत्यभिप्रेतम् ।
तद्धाकुर्मः ।
यदुच्यते - &amp;ldquo;नित्यमुक्तं ब्रह्मैव स्वगतानाद्यविद्यामनुभवती&amp;rsquo;&amp;lsquo;ति,कथमिदमुपपद्यते? बन्ध (न) स्यानाद्यविद्यातत्कार्यानुभवात्मकत्वान्मोक्षस्य च तन्निवृत्तिरूपत्वात् ।
&amp;ldquo;नित्यमुक्तस्य बन्धश्चेन्नित्यमुक्तिर्न संभवेत् ।
बन्धस्यापि च नित्यत्वाद्बन्धाभावे त्वमुक्तता&amp;rsquo;&amp;rsquo; । ननु भवन्मतेऽप्य ज्ञानमस्त्येव, तच्च सर्वज्ञेनानुभूयते, स च नित्यमुक्त इति को विशेष इति चेन्न; पराज्ञानादिदर्शनस्य बन्धरूपत्वानभ्युपगमात् ।
ब्रह्माज्ञानमेव परगतं ब्रह्मणाऽनुभूयत इति चेन्न; तथाऽपि परगतत्वादेव तस्य बन्धरूपत्वप्रसङ्गाभावात् ।</description>
    </item>
    
    <item>
      <title>19 ब्रह्माश्रयाज्ञाननिरासवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/19_brahmAshrayAjnAnanirAsavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/19_brahmAshrayAjnAnanirAsavAdaH/</guid>
      <description>।। अथ ब्रह्माश्रयाज्ञाननिरासवादः एकोनविंशः ।।19।।
अनन्यचेतसां पुंसामज्ञानमवधून्वते ।
निरस्ताज्ञानगन्धाय नित्यं सर्वविदे नमः ।।
अहङ्काराभिव्यङ्ग्यत्वं दूषयद्भिर्भाष्यकारैरज्ञानाश्रयत्वमपि संविदो निरस्तम् &amp;ldquo;न च संविदाश्रयत्वमज्ञानस्ये&amp;rsquo;&amp;lsquo;त्यादिना ।
अविद्याश्रयविकल्पे चोक्तम् - &amp;ldquo;नापि ब्रह्माश्रित्य, तस्य स्वप्रकाशज्ञानरूपत्वेनाविद्याविरोधित्वात् इत्यादिना&amp;rsquo;&amp;rsquo; ।
प्रदेशान्तरेषु च सर्वज्ञत्वनिर्दोषत्वादि श्रुतिशतैर्विरोधो दर्शितः तत्सर्वं सङ्कलस्य व्याकुर्मः ।
यद्यसौ परमात्मा त्वदुक्तप्रकारेण संविन्मात्रस्वरूपः, यदि वा यथाश्रुति सर्वज्ञः, नोभयधाऽपि तस्याज्ञानाश्रयत्वं संभवति ।
तथा हि - न तावद्घटादिवत् ज्ञातृत्वात्यन्ताभावलक्षणमज्ञानमिह विवक्षितम्, तस्य त्वदभिमते ब्रह्मण्यपि घटादाविव यावत्स्वरूपभावितया स्वरूपे सति निवर्तयितुमशक्यत्वात् ।
नापि ज्ञान प्रागभावद्वंसौ ।</description>
    </item>
    
    <item>
      <title>20 अवेद्यत्वभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/20_avedyatvabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/20_avedyatvabhangavAdaH/</guid>
      <description>।।अथ अवेद्यत्वभङ्गवादः विंशः ।। 20 ।।
श्रुतिगणशिरोनिष्णातानां स्वसत्त्वमभीप्सतां श्रवणमननध्यानैरध्यक्षतश्च चकास्ति यत् ।
अमतमिति यद्भूम्ना मन्तव्यतामवगाहते भवभयतमःप्रत्यासेधं भजेमहि तन्महः ।।
यदाहुः - अनुभूतिस्स्वयंप्रकाशा, अनुभूतित्वात्, &amp;ldquo;अनुभूतेरनुभाव्यत्वे घटादिवदननु भूतित्वप्रसङ्ग&amp;rsquo;&amp;rsquo; - तत्र तावदनुभूतिशब्दस्यार्थावगतिहेतुत्वे व्याघातःअहेतुत्वेऽपि पुनर्व्याधात इत्याबालगोपालमुपलभ्यम् ।
स्वयं प्रकाशे इत्यनेन किं स्वव्यवहारे स्वाश्रयस्य कदाचित्स्वगोचरानु भूत्यन्तरनैरपेक्ष्यमात्रं साध्यते? उत सर्वदा सर्वस्य स्वगोचरानुभूतिविरहः? नाद्यः, सिद्धसाधनात् ।
वयमपि संविदो विषयप्रकाशनवेलायां स्वाश्रयं प्रति संविदतन्तरकर्मतामन्तरेण प्रकाशमङ्गीकुर्मः ।
तदिदं सिद्धसाधनत्वमभिप्रेत्याह - &amp;ldquo;यत्त्वनुभूतेस्स्वयंप्रकाशत्वमुक्तम्, तद्विषयप्रकाशनवेलायां ज्ञातुरात्मनस्तथैवे&amp;rsquo;&amp;lsquo;ति ।
अत एव ये नाम स्वयंप्रकाशत्वनिवृत्तावनवस्थादिप्रसङ्गास्ते भवन्तु सम्यञ्चो न वेति तत्रास्माभिरिहोदासि ।</description>
    </item>
    
    <item>
      <title>21 संविदनुत्पत्तिदूषणवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/21_saMvidanutpattidUShaNavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/21_saMvidanutpattidUShaNavAdaH/</guid>
      <description>।।अथ संविदनुत्पत्तिदूषणवादः एकविंशः ।। 21।।
विविधविषयाकृष्टैर्वागादिभिस्सुलभागसां स्वयमुपनतं स्वान्तर्घ्वान्तं चिरस्य निरस्य नः ।
भगवति हरौ प्रत्यक्तत्वान्तरात्मनि निर्भरप्रसृमरसुधाधाराकारा प्रसीदतु शेमुषी ।।
ये तु स्ववचनविरोधजालमप्यवधीरयन्तः सर्वसाक्षिकामपि संविदुत्पत्तिं प्रतिक्षिपन्ति, तान्प्रति ब्रूमः ।
किं
घटादिविषयप्रकाशात्मिकाया एव संविद उत्पत्तिः प्रतिक्षिप्यते? उत सकलविषयविरक्तायाः कस्याश्चिदन्यस्याः? नाद्यः, घटादीनामप्यनुत्पत्तिमत्त्वप्रसंगात् ।
नहि तदुत्पत्तेः प्रागेव तद्विषया प्रत्यक्षसंविदस्मदादीनां सम्भवति ।
अन्यथाऽस्मदादीनामपि सर्वदा सर्वज्ञत्वप्रसङ्गात् ।
ननु पूर्वं स्वरूपेणावतिष्ठते, पश्चात्तु सामग्री वैचित्र्यात्तत्तद्घटादिविषया भविष्यतीति चेन्न; सत्यां संविदि सामग्र्या एवानपेक्षणात् ।
तत्तद्घटादिविषयीकरणलक्षणसम्बन्धार्थं तदपेक्षेति चेन्न; सामग्रीविशेष प्रतिनियतसंवित्स्वरूपातिरिक्तसम्बन्धकल्पने प्रमाणाभावात् ।</description>
    </item>
    
    <item>
      <title>22 संविन्निर्विकारत्वानुमानभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/22_saMvinnirvikAratvAnumAnabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/22_saMvinnirvikAratvAnumAnabhangavAdaH/</guid>
      <description>।।अथ संविन्निर्विकारत्वानुमानभङ्गवादः द्वाविंशः ।।22।।
परिणमयति विश्वं यस्स्वयं निर्विकारः परिणमति च योऽसौ तत्तदर्थान्तरात्मा ।
विषमविषयतृष्णाधन्वकान्तारजातं व्यपनयतु भयं मे विश्वजिष्णुस्स विष्णुः ।।
यदुच्यते - अनुभूतिर्निर्विकारा, अनुत्पन्नत्वात्, यदुक्तसाध्यं न भवति तदुक्तसाधनमपि न भवति, यथा घटादिरिति ।
तत्र संविदुत्पत्त्यादिसमर्थनादसिद्धिबाधौ सुगमौ ।
किंच किमिदं निर्विकारत्वं नाम? किमुत्तारवधिराहित्यम्? उत
घटादिवन्नामान्तरव्यपदेशार्हावस्थाविशेषराहित्यम्? उतावस्थामात्रराहित्य मिति ।
नाद्यः, अनुत्पन्नेन प्रागभावेनोत्तरावधिमता
व्यभिचारात् ।
भावरूपाज्ञानेन न भवत्पक्षे ।
भावान्तराभाववादिनस्तेऽनुत्पन्नः प्रागभावो नास्तीति चेन्न; त्वदभिमतेनाप्यन्यतरानैकान्त्यनिर्वाहात् ।
भावत्वे सतीति विशेषयिष्याम इति चेन्न; कथायामविशेषितस्य हेतोर्विशेषणे
हेत्वन्तरापातात् ।</description>
    </item>
    
    <item>
      <title>23 संविन्नानात्वनिषेधकानुमानभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/23_saMvinnAnAtvaniShedhakAnumAnabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/23_saMvinnAnAtvaniShedhakAnumAnabhangavAdaH/</guid>
      <description>॥अथ संविन्नानात्वनिषेधकानुमानभङ्गवादः त्रयोविंशः ॥23॥
प्रतिपुरुषमनेकाः प्रत्यवस्थं विचित्राश्शुभगतिषु धियो यश्चोदयत्यञ्जसा नः ।
अखिलचिदचिदन्तर्यामि तद्विष्णुसंज्ञं सवितुरहमुपासे तस्य देवस्य भर्गः ॥
यदाहुः - अनुभूतिर्न नाना, अजत्वात्; यन्नाना तज्जायते, यथा घटः ।
दृश्यमानस्तु संविद्भेदो विषयाश्रयादिभेदोपाधिकत्वान्न स्वाभाविकः, घटाकाशतरङ्गचन्द्रपराभिमतसमवायादिभेदवत् ।
अन्यथा कल्पनागौरवप्रसङ्गादिति ।
तदसारम्; किमत्र यतःकुतश्चिदपि भेदो निषिध्यते? उतसंविज्जातीयमात्रात्? अथ संवित्स्वरूपात्? उत संविदन्तरात्? अथवा संवित्सजातीयराहित्यं साध्यत इति ।
न प्रथमः, प्रत्यक्षविरोधात्, देहात्मविवेकानुपपत्तिप्रसङ्गात्; अपसिद्धान्ताच्च ।
&amp;ldquo;युष्मदस्मत्प्रत्यय गोचरयोर्विषयविषयिणोस्तमः प्रकाशवद्विरुद्धस्वभावयोरितरेतरभावानुपपत्ता&amp;rsquo;&amp;lsquo;विति (शांङ्करभाष्यं) हि वः कूटस्थोपदेशः।
अपरमाथोऽपि भेदस्तत्र निर्दिश्यत इति चेत् साधु तत्त्वोपदेशः समारब्धः ।</description>
    </item>
    
    <item>
      <title>24 निर्विशेषत्वानुमानभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/24_nirvisheShatvAnumAnabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/24_nirvisheShatvAnumAnabhangavAdaH/</guid>
      <description>।।अथ निर्विशेषत्वानुमानभङ्गवादः चतुर्विंशः ।।24।।
विभूतिगुणवर्गेण विशिष्टं यमधीमहे ।
अप्रतर्क्यविशेषाय तस्मै भगवते नमः ।।
यदाहुः - अनुभूतिर्निर्विशेषा, अनुभूतित्वात्, यत्सविशेषं न तदनुभूतिः, यथा घटः, अनुभूतेस्सविशेषत्वे घटवदननुभूतित्वप्रसङ्ग इति ।
अत्र तावत्प्रतिज्ञायां निर्विशेषपदमनुभूतिपदप्रतिपन्नादधिकार्थबोधकम्? न वा? पूर्वत्र तेनैवानुभूतिरितिवदनधिकार्थत्वेन पुनरुक्तिनिग्रहापत्तिः ।
समस्तविशेषाभाव एव तेन प्रतिपाद्यत इति चेन्न; उक्तोत्तरत्वात् ।
तथा हि ।
स किमनुभूतिस्वरूपमेव? ततोऽतिरिक्तं वा किंचित्? पूर्वत्र पुनरुक्तिः, सिद्धसाधनता च ।
नहि संवित्पर्यायशतपाठेऽपि नः काचित्क्षतिः ।
उत्तरत्र विशेषवत्त्वमवर्जनीयम् ।
समस्तविशेषाभावो न ब्रह्मणो रूपादिवद्धर्म इति चेत्, रूपादिवद्धर्मत्वं नास्तीति वदता किं गुणत्वादिरूपेण धर्मत्वं प्रतिक्षितम्?</description>
    </item>
    
    <item>
      <title>25 संविदात्मत्वभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/25_saMvidAtmatvabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/25_saMvidAtmatvabhangavAdaH/</guid>
      <description>।।अथ संविदात्मत्वभङ्गवादःपञ्चविंशः ।।25।।
अन्योन्यव्यतिरिक्तयोरविजहद्धर्मत्वधर्मित्वयोर्व्यापारे गृहमेधिनोरिव ययोः साहित्यमासूत्र्यते ।
सा संवित्सकलार्थसाधकवपुस्तत्सिद्धभोगः प्रभुः, श्रीमानस्तु स मे समस्तदुरितोत्ताराय नारायणः ।।
यदुच्यते - संविदात्मा अजडत्वात्, यदुक्तसाध्यं न भवति तदुक्तसाधनमपि न भवति, यथा घटः, इति; तदसत्; स्वस्मै
भासमानत्वरूपस्याजडत्वस्य हेतोरसिद्धेः ।
अव्यभिचरितप्रकाशसत्ताकत्वस्यसुखादिभिर्व्यभिचारात् ।
तेषामपि संविद्वयतिरेकस्यानात्मत्वस्य च सौगतसुहृदा त्वयाऽप्यपरित्यागात् ।
सजातीयनैरपेक्षयादेरपि दीपादिभिर्घटादिभिरपि वा व्यभिचारत् ।
सर्वथा सजातीयनिरपेक्षप्रकाशत्वस्यपक्षेऽप्यसिद्धेः ।
सा खल्वात्मसम्बन्धसापेक्षप्रकाशा ।
अन्यथा स्वाश्रयव्यतिरिक्तेभ्योऽपि तत्प्रकाशप्रसङ्गात् ।
अत एवात्मनिरपेक्षत्वमप्यसिद्धम्; संविदन्तरनिरपेक्षप्रकाशत्वस्य स्वस्मै परस्मै वेति विकल्पे पूर्वस्यासिद्धेरुत्तरस्य विरुद्धत्वात, अन्यस्मा एव भासमानत्वनियमात्, घटादिवदनात्मत्वसिद्धेश्च ।</description>
    </item>
    
    <item>
      <title>26 अहमर्थात्मत्वसमर्थनवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/26_ahamarthAtmatvasamarthanavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/26_ahamarthAtmatvasamarthanavAdaH/</guid>
      <description>।।अथ अहमर्थात्मत्वसमर्थनवादः षड्विंशः ।।26।।
अहंत्वेदंत्वाभ्यां स्वपरविदितांश्चेतनगणानहङ्कारादीनप्यचिदुपधिभेदाननहमः ।
अहन्ता यस्यैका कबलयति वैशिष्ट्यविभवान्ममास्मिन्विश्राम्यत्वहमिति मतिर्विश्ववपुषि ।।
यदुच्यते - अहमर्थो नात्मा, सुषुप्तिमोक्षयोरननुवर्तमानत्वात् ।
मोक्षे न तदनुवृत्तावज्ञत्वादिप्रसङ्गाच्च ।
अतश्चैतन्यमात्रमात्मा ।
तत्रानिदमि चैतन्ये निरुपाधिरहंभ्रमः।
कर्तृत्वादिस्तु सोपाधिः सर्पलोहित्यवत्क्रमादिति ।
अत्र ब्रूमः-सुषुप्तौ तावदहमर्थाननुवृत्तौ पुनः प्रतिसन्धानानुपपत्तिप्रसङ्गः ।
न ह्यहमर्थान्तरेणानुभूतमर्थमहमर्थान्तरं स्मर्तुमलम्, अतिप्रसङ्गात् ।
सुषुप्तावपि तदनुवृत्तौ तदानीमपि तत्प्रकाशप्रसङ्ग इति चेन्न; विद्यमानस्य प्रकाशनियमानभ्युपगमात् ।
तदानीमप्रकाशेऽपि तदनुवृत्तौ किं प्रमाणमिति चेन्न; पूर्वोत्तरवर्त्यहमर्थप्रतिसन्धानबलादेव मध्येऽपि तत्कल्पनात् ।
पूर्वोत्तरकालावच्छिन्मध्य कालकल्पनेनास्वाप्समितीदानींतनकालानुसन्धानवदिदानीमतीतकालावच्छिन्नाहमर्थस्यापि प्रकाशोपपत्तेः ।
मध्ये चाहमर्थाभावे संस्काराधाराभावात्प्रतिसन्धानाभावप्रसङ्गाच्च(ङ्गश्च)।
संवित्स्वरूपमविद्यास्वरूपं वा तदाधारो भवत्विति चेन्न; तयोरपि तदानीमनुवृत्तौ प्रमाणाभावात् ।</description>
    </item>
    
    <item>
      <title>27 ज्ञातृत्वाध्यासभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/27_jnAtRtvAdhyAsabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/27_jnAtRtvAdhyAsabhangavAdaH/</guid>
      <description>।।अथ ज्ञातृत्वाध्यासभङ्गवादः सप्तविंशः ।।27।।
तमाश्रये यस्त्विह चेतनानामेको बहूनां विदधाति कामान् ।
शक्तिः परा यस्य समस्तसूतिः स्वाभाविकी ज्ञानबलक्रिया च ।।
यदाहुः - ज्ञातृत्वादिप्रकाशो भ्रान्तिः, देहात्माभिमानवत एव जायमानप्रकाशत्वात्, स्थूलोऽहमित्यादिप्रतीतिवदिति, तदसत्; हेत्वसिद्धेः ।
न हीश्वरस्य योगिनां मुक्तानां वा देहात्मभ्रमः, न च तेषां ज्ञातृत्वादिकं न प्रकाशते ।
यथा परं ब्रह्मैव सङ्कल्पयति - &amp;ldquo;हन्ताऽहमिमास्तिस्रो देवता&amp;rsquo;&amp;rsquo; (छां - 6 - 3 - 1) इत्यादि ।
अस्ति च &amp;ldquo;वेदाहं समतीतानी&amp;rsquo;&amp;rsquo; (गीता - 7 - 26)त्यादिभगवद्गीतावाक्यशतम् ।
तथा &amp;ldquo;तद्वैतत्पश्यन् ऋुषिर्वामदेवः प्रतिपेदे अहं मनुरभवं सूर्यश्च&amp;rsquo;&amp;rsquo; (बृह - 3 - 4 - 10) &amp;ldquo;सर्वं ह पश्यः पश्यती&amp;rsquo;&amp;rsquo;(छां - 7 - 26 - 2)त्यादिभिर्योगिनां मुक्तानां चाहंत्वज्ञातृत्वादिप्रतिपत्तिः ।</description>
    </item>
    
    <item>
      <title>28 साक्षित्वभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/28_sAxitvabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/28_sAxitvabhangavAdaH/</guid>
      <description>।।अथ साक्षित्वभङ्गवादः अष्टाविंशः ।।28।।
चतुर्दशविधस्यापि साक्षिवर्गस्य साक्षिणे ।
स्वतस्सर्वविदे तस्मै नमस्सर्वान्तरात्मने ।।
यत्पुनराहुः - आसंसारमज्ञानसाक्षित्वेन ब्रह्मावतिष्ठते ।
श्रूयते हि - &amp;ldquo;साक्षी चेता केवलो निर्गुणश्चे&amp;rsquo;&amp;rsquo; (श्वेता - 6 - 11)त्यादि।
न च स्वप्रकाशप्रत्यक्षादैन्द्रियिकप्रत्यक्षाच्चातिरिक्तं साक्षिप्रत्यक्षं नाम न किञ्चिदुपलभ्यत इति वाच्यम्, सुखमहमस्वाप्समेतावन्तं कालं न किंचिदहमज्ञासिषमिति सुखाज्ञानयोः साक्षित्वेन सुप्तोत्थितस्य स्वात्मपरामर्शादिति ।
अत्रोच्यते ।
तत्र तावत्स्वरूपसुखप्रकाशः स्वप्रकाशान्तर्गतः, न पुनस्साक्षिप्रकाशगम्यः ।
वैषयिकसुखप्रकाशस्तु सुषुप्तिकाले न संभवति ।
अज्ञानमपि तदानीन्तनस्मृत्यभावेनानुमीयते, तत्कालादिवत् ।
न हि सुषुप्तिकालोऽपि तदानीमेव साक्षिणा गृहीत</description>
    </item>
    
    <item>
      <title>29 शास्त्रविरोधपरिहारवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/29_shAstravirodhaparihAravAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/29_shAstravirodhaparihAravAdaH/</guid>
      <description>।।अथ शास्त्रविरोधपरिहारवादः एकोनत्रिंशः ।।29।।
विदितमनुवदन्तो विश्वमेतद्यथावद्विदधति निगमान्ताः केवलं यन्मयत्वम् ।
अविदितबहुभूमा नित्यमन्तर्विधत्तां हयवरवदनोऽसौ सन्निधिस्सन्निधिं नः ।।
यदाहुः - शास्त्रप्रत्यक्षयोर्विरोधे शास्त्रं बलीयः ।
अन्यथाऽद्वैतशास्त्रस्य प्रामाण्योच्छेदप्रसङ्गात्, अपरोक्षदेहात्मभ्रमादेश्च दुर्निरासत्वापातात् ।
न चात्र विरोध एव न सम्भवतीति वाच्यम्, भेदप्रपञ्चगोचरत्वतन्निषेधाभ्यां विरुद्धविषयत्वोपलम्भात् ।
न च देशकालस्वरूपादिभेदेन निषेधः संकोचमर्हति, &amp;ldquo;नेह नानास्ति किंचन&amp;rsquo;&amp;rsquo;, (बृह.6 - 4 - 9) &amp;ldquo;तस्मान्न विज्ञानमृतेऽस्ति किंचित्क्वचित्कदाचिद्विज वस्तुजातमि&amp;rsquo;&amp;rsquo; (वि.पु.2 - 12 - 43) त्यादिभिस्सर्वदेशसर्वकालवर्तिनां ब्रह्मव्यतिरिक्तवस्तूनां सर्वप्रकारनिषेधोपलम्भात् ।
&amp;ldquo;त्रय आवसथास्त्रयः स्वप्ना&amp;rsquo;&amp;rsquo; (?) इति च स्वप्नस्येव जागरसुषुप्त्योरपि मिथ्यात्मेव ह्युच्यते ।</description>
    </item>
    
    <item>
      <title>30 असत्यात्सत्यसिद्धिभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/30_asatyAtsatyasiddhibhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/30_asatyAtsatyasiddhibhangavAdaH/</guid>
      <description>।। अथ असत्यात्सत्यसिद्धिभङ्गवादः त्रिंशः ।।30।।
सत्यैरेव सदातनोक्तिनिवहैस्सत्यप्रमाहेतुभिस्सत्यं ज्ञानमनन्तमेकममलं यद्ब्रह्म निर्दिश्यते ।
तत्सत्यैःपरिकर्मितं गुणगणैस्सत्यादिसन्धिक्रियं सत्यानन्दविभूतिकं विचिनुमस्सत्यस्य सत्यं महः ।।
योऽयमसत्यप्रलापः -असत्यादपि शास्त्रादेस्सत्यस्य ब्रह्मणः सिद्धिस्संभवति ।
अस्ति चासत्यात्सत्योत्पत्तेस्सत्यप्रतिपत्तेश्च लोके बहुलमुपलम्भः; आरोपितैरेव शुक्तिरजतरज्जुसर्पशङ्का विषभावितगरुडादिभिः सत्यस्य हर्षभयमरणगरलहरणादेर्दर्शनात् ।
तथा स्वाप्नार्थेन शुभादिः, प्रतिबिम्बेन बिम्बतत्त्वम्, लिप्यक्षरैरक्षराणि, रेखागवयादिभिस्सत्यगवयादिः, चित्रपुरुषदिभिः पुराणवृत्तान्तादिः, नादविशेषोपाधिकशब्दनानात्वेनार्थभेदश्चेति असत्यैरेव सत्यानि निश्चीयन्ते ।
तथा वाष्पारोपितधूमादिभिर्यदृच्छासन्निहितधूमध्वजादिसिद्धिः ।
न चात्र सर्वत्र तत्तत्संवित्स्वरूपमेव सत्यं कारणमिति वाच्यम्; ज्ञप्तिस्वरूपमात्रम्य कारणत्वे ज्ञप्त्यन्तरादपि तदुत्पत्तिप्रसङ्गात् ।
विषय विशेषविशेषितायास्तु कारणत्वोक्तौ नागृहीतविशेषणन्यायेन विषयस्यापि कारणत्वावश्यम्भावात् ।</description>
    </item>
    
    <item>
      <title>31 जीवन्मुक्तिभङ्ग वादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/31_jIvanmuktibhanga_vAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/31_jIvanmuktibhanga_vAdaH/</guid>
      <description>शतदूषणी ।। एकत्रिंशो वादः ।
अन्ते विरोधिजनसङ्क्रमणीयसर्व
पूर्वोत्तराधनिवहप्रतिबन्धकेन ।
यद्व्यानसन्ततिलताप्रथमाङ्कुरेण
मुक्ता इवात्र मुनयः स गतिस्स्वयन्नः ।।
समन्वयाधिकरणभाष्ये परेषां सयूध्यकलहमुपक्षिप्य जीवन्मुक्त पक्षः प्रतिक्षिप्तः, तदेवात्र पूर्वापरसङ्गतेर्व्याकुर्मः ।
यदाहुः - ब्रह्मात्मैक्योपदेशपरतत्वमसिवाक्यश्रवणजनिततत्वाध्यवसायादेव जीवन्नपि मुच्यते पुरुषः, ज्ञानस्यैव स्वाभाविक मोक्षप्रतिबन्धनिवर्तकत्वात्, तस्यच निष्पन्नत्वात्; बाधातिरिक्तायाश्च विरोधिनिवृत्तेरभावात् ।
नहि रज्जुयाथात्म्यज्ञानातिरेकेण मिथ्याभूतसर्पभयनिवृत्तेः सर्पविनाशोऽप्यपेक्षितः ।
नच शरीरदेस्सत्यत्वमिच्छामः, येन ज्ञानमात्रान्न निवर्तेत ।
श्रूयतेच - &amp;ldquo;तमेवं विद्वानमृतइह भवति&amp;rsquo; &amp;ldquo;तमेव विदित्वाऽतिमृत्युमेति&amp;rsquo; &amp;ldquo;यदा सर्वे प्रमुच्यन्ते कामा येस्य हृदि स्थिताः ।
अथ मर्त्यो मृतो भवति अत्र ब्रह्म समश्नुते&amp;rsquo; इति ।</description>
    </item>
    
    <item>
      <title>32 जीवन्मुक्तिभङ्गो वादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/32_jIvanmuktibhango_vAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/32_jIvanmuktibhango_vAdaH/</guid>
      <description>अथ द्वात्रिंशो वादः
यदधिकरणमेतद्यद्विधेयं यदर्थं यत उदितमपीति प्रोच्यते यद्वि विश्वम्् ।
तमजमजडमन्तर्यामिणं सर्वजन्तोः निरवधिमहिमानं देवमाराधयामः ।।
यदाहुः - य इह निर्विशेषचिन्मात्रब्रह्माविद्याविवर्तरूपाणां तत्तत्पदार्थानां तत्वोपदेशपरेषु वाक्येषु ब्रह्मणा सह सामानाधिकरण्यनिर्देशः स बाधार्थ एव, अर्थान्तरासम्भवात् तस्यैव विवक्षितत्वात् ।
तथाहि - अन्धकारादिषु स्थाणुमविशिष्टमवलोक्य यश्चोर इति मुह्यति तं प्रति तत्वदर्शी कश्चिद्वदति त्वद्द्ष्टश्चोरः स्थाणुरिति ।
तस्य कोर्थः? चोरत्वाभिमानविषयः ते न चोर इति ।
नहि कल्पान्तरादिष्वपि चोरस्यैव स्थाणुत्वं स्थाणोर्वा चोरत्वं प्रतीतिमधिरोहेत् ।
नचाप्तो व्याहतं भाषते ।
नच स्थाणुत्वं तदानीमुपदेष्टव्यम्, अनपेक्षितत्वाच्छ्रोतुः ।</description>
    </item>
    
    <item>
      <title>33 संविदद्वैतभङ्गः वादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/33_saMvidadvaitabhangaH_vAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/33_saMvidadvaitabhangaH_vAdaH/</guid>
      <description>अथ त्रयस्रिंशो वादः ।
बहुविधभक्तिज्ञानप्रभावपूतैर्निषेवितं बहुभिः ।
प्रभयेव भानुमन्तं लक्ष्म्या सेव्यन्तु लक्षयामस्तम् ।
अत्र खलु महार्णवावर्तगर्तकुहरेषु आवर्तमानाः पुरुषा आवर्तयन्ति नियतमेतादृशानि वाक्यानि - एकैव संविदनेकज्ञातृज्ञेयतदवच्छिन्नज्ञप्तिरूपेण विवर्तन इत्येवमादीनि ।
तदसङ्गतम्, घटादि विषयैकैकधियांतथा विवक्षायां क्वचिदपि विदिताविदितविभागा भावप्रसङ्गात् ।
तत्तत्पूर्वोत्तरकालयोः प्रपञ्चानुपलब्धिप्रसङ्गाच्च ।
सैव संवित्तच्चातच्च वेद्यं क्रमेणोपसर्पतीति चेन्न; - घटादेरिव सुखादेरिव च संविदोप्युत्पत्तिविनाशादिप्रत्ययस्य निराबाधत्वात् ।
यौक्तिकबाधस्य सुखदुःखादावपि वक्तुं शक्यत्वात् ।
विषयाश्रय रूपोपाधिमात्रं व्यावर्तते, संवित्तु प्रत्यभिज्ञाबलात्सर्वत्रैकैवेति चेन्न, - अहमर्थस्य तद्धर्मसुखादेश्च तद्वत्प्रसङ्गात् ।
निराकारायास्संविदः स्वतो भेदाप्रतीतेः विषयाश्रयाभ्यान्तत्प्रतीतेश्च तद्भेद आैपाधिक इति चेन्न; - संयोगादिष्वपि सम्बन्धिव्यङ्ग्यभेदत्वेन तथा प्रसङ्गात् ।</description>
    </item>
    
    <item>
      <title>34 उपदेशानुपपत्तिः वादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/34_upadeshAnupapattiH_vAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/34_upadeshAnupapattiH_vAdaH/</guid>
      <description>अथ चतुस्त्रिंशो वादः ।
हयमुखमुखैस्तत्तद्रूपैरकर्मविनिर्मितै
रुपदिशति यस्तथ्यं पथ्यं सतामवसीदताम् ।
जननपदवीयातायातश्रमापहरां धियं
जनयतु स मे देवः श्रीमान् धनञ्जयसारधिः ।।
अस्ति तावदासर्वेश्वरादस्मदादिपर्यन्तमासंसारमनुवर्तमानो दृष्टा दृष्टप्रयोजनः सर्वसैद्धान्तिक सम्मतश्शिष्याचार्यक्रमः ।
स एष निर्विशेषैकशेमुषीमात्रपरिशेषमुषितनिरवशेषभुवनस्य न कथञ्चिदपि सङ्गच्छते ।
तथाहि - आत्माद्वैतमुपदिशन्नाचार्यः किं शिष्यतया शिक्षणीयं कं चिदपि नोपलभते, उतोपलभते? आद्ये कस्मा उपदिशेत्? न कस्मैचिदितिचेत्? तर्हि नोपदिशेदेव, श्रोतृप्रतिपत्तिप्रयोजकत्वादुपदेशस्य ।
अन्यथाआरण्यकोपदेशस्य ।
स्वस्मा एवेति चेन्न; - उपदेष्टव्यप्रतिपत्तौ नैराकाङ्क्ष्येण श्रोतृत्वासिद्धेः ।
तदप्रतिपत्तौ वा अज्ञत्वेनानुपदेष्टृत्वात् ।
द्वितीये तु स्वात्मनोन्यमनन्यंवा? अन्यत्वेपि सत्यमसत्यंवा?</description>
    </item>
    
    <item>
      <title>35 तिरोधानानुपपत्तिः वादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/35_tirodhAnAnupapattiH_vAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/35_tirodhAnAnupapattiH_vAdaH/</guid>
      <description>अथ पञ्चत्रिंशो वादः ।
यन्मायामोहितात्मनो यान्मायामोहितं विदुः ।
तत्प्रपद्य तदुक्तोयं तिरोधिरवधूयते ।।
यदाहुर्ब्रह्मधातिनो ब्रह्मविदो ब्रह्मस्वरूपमविद्यातिरोहितमिति ।
तत्र किमिदन्तिरोधानम्? किमिन्द्रियसम्बन्धनिवारणम्, किमैन्द्रियकज्ञानस्य तद्विषत्तानिवर्तनम्, यद्वा सर्वेषामपि ज्ञानानां तद्विषयतापाकरणम्, अथवा स्वस्य स्वकर्मताव्यपोहः, स्वप्रकाशभङ्ग एव वा, विशदस्वरूपस्याप्यविशदस्वरूपत्वापादनं वा, ब्रह्मप्रकाश सामग्र्यनुप्रविष्टस्वभावनिरासो वा, अनिरूपणीयस्वरूपमन्यदेव वा किञ्चिदिति ।
नाद्यः, अशक्यत्वात् ।
तथाहि - सम्बन्धशब्देन किं सामान्यतस्सम्बन्धमात्रं विवक्षितम्, तद्विशेषो वा? आद्येत्विन्द्रियाणां ब्रह्मणश्चारोपणीयत्वारोपणाधि करणत्वादिसम्बन्धोपि न स्यात् ।
तथाच सति तेषामेवासिद्धौ किन्तत्सम्बन्धनिवारणापेक्षया ।
तदसिद्धिरपि नास्माकं दोषायेति चेन्न; - अवगति (शेष) क्रमाधीनसिद्धिभङ्गस्य भवद्भिरनभ्युपगमात्; अन्यथा व्यावहारिकप्रत्यक्षतन्मूलानुमानादि व्यवहारव्यवस्थापि न सिद्ध्येत् ।</description>
    </item>
    
    <item>
      <title>36 आत्माद्वैतभङ्गः वादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/36_AtmAdvaitabhangaH_vAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/36_AtmAdvaitabhangaH_vAdaH/</guid>
      <description>अथ षट्त्रिंशो वादः ।
नमस्त्रेधा विभक्तानामात्मनामन्तरात्मने ।
ब्रह्मणे हयवक्त्राय बन्धमोक्षैकहेतवे ।।
यदुच्यते तावदात्माद्वैतवादिभिरेक एवात्मा देहाद्युपाधिभेदेन बहुधा प्रतिभाति, तरङ्गचन्द्रवत्, सौभर्यादिवच्च ।
तथा च प्रयोगाः - विगीतानि शरीराणि मयैवात्मवन्ति, शरीरत्वात्, सम्प्रतिपन्नमच्छरीरवत्; सर्वं जाग्रच्छरीरं मदविद्याकल्पितम्, शरीरत्वात्, कल्पितत्वाद्वा, स्वप्नदृष्टमच्छरीरवत; सर्वोप्यात्मा अहमेव, चेतनत्वात्, अहमिव; सर्वाणि सुखदुःखानि मयैव भुज्यन्ते, सुखदुःखत्वात्, मत्सुखदुःखवत्; विगीतानि शरीराणि देवदत्तात्मना आत्मवन्ति, शरीरत्वात्, सम्प्रतिपन्नदेवदत्तशरीरवत्; एवं सहस्रशोनुमानानि विभज्य प्रयोज्यानि ।
विप्रतिपन्नश्शरीरभेदोऽनेकात्मनिरपेक्षः, शरीरभेदत्वात्, सौभरिशरीरभेदवत् ।
एवमनुमानान्तराण्यपि करणभेदादिपक्षीकारेण भाव्यानि ।
एवमनभ्युपगमे कल्पनागौरवप्रसङ्ग इति ।
ननु - पण्डितत्वमूर्खत्वसुखित्वादिविरुद्धर्माध्यासाद्भेदस्सिद्धः, तथाचाक्षपादैस्सूत्रितम् - &amp;ldquo;&amp;ldquo;नानात्मानो व्यवस्थात&amp;rsquo; इति, उक्तंचत्वदासन्नैस्साङ्ख्यैरपि - &amp;ldquo;&amp;ldquo;जन्मजरामरणानां प्रतिनियमादयुगपत्प्रवृत्तेश्च ।</description>
    </item>
    
    <item>
      <title>37 जीवेश्वरैक्यभङ्गः वादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/37_jIveshvaraikyabhangaH_vAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/37_jIveshvaraikyabhangaH_vAdaH/</guid>
      <description>अथ सप्तत्रिंशो वादः ।
आत्मतत्वविदां पुंसां यद्दास्यं लास्यकारणम् ।
तद्वन्दे परमानन्दमिन्दिरामन्दिरं महः ।।
यत्पुनर्महासाहसिका दृढतरनिरूढहेदात्ममोहमन्दधियः प्रत्यक्षादिविरोधमपि तिरस्कृत्य स्वात्मानमेवेश्वरमभिमन्यन्ते, तदपि
भेदसामान्यस्य आत्मनानात्वस्य च समर्थनात् &amp;ldquo;&amp;ldquo;एको बहूना&amp;rsquo;&amp;rsquo; मित्याद्युक्तैकानेकतादात्म्यायोगाच्च निरस्तप्रायमेव ।
विशेषतोपि पश्यामः ।
जीवस्येश्वरत्वं किं प्रत्यक्षबलादभ्युपगम्यते, उतो पपत्तिसामर्थ्यात्, यद्वा शास्त्रवैभवात्? अन्यतः कुतश्चित्र सम्भत्येव ।
नाद्यः, अनीश्वरतयैव स्वात्मन उपलम्भात् ।
अप्रतीत्तेश्वरस्य कथं तत्प्रतियोगिकानीश्वरत्वनिरूपणमिति चेन्न; - श्रुत्यादिभिः प्रमितेश्वरतत्वानां तत्प्रतियोगिकभेदनिरूपणोपपत्तेः, स्वात्मनि अप्रत्यक्षमेर्वादिभेदोपलम्भवत्, यदीश्वरःस्वात्माप्रत्यक्षमवे तथोपलभ्येतेत्यप्रतीतेश्वराणामपि स्वगसेच्छाविघात दुःखादिदर्शनात्तावत एवानीश्वरत्वोपलम्भरूपत्वात् ।
अनीश्वरोहमित्युपलम्भो नास्तीति चेन्न;
अशक्येष्वनीश्वरोहमित्येवोपलम्भात् ।
सामर्थ्याभावलक्षणधर्मविषयोयमनीश्वरशब्द इति चेन्न; - ईश्वरप्रतीतावपि तस्यैव धर्मस्य ईश्वरव्यतिरेकात्मनोल्लिख्यमानत्वात् ।</description>
    </item>
    
    <item>
      <title>38 अखण्डवाक्यार्थखण्डनं वादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/38_akhaNDavAkyArthakhaNDanaM_vAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/38_akhaNDavAkyArthakhaNDanaM_vAdaH/</guid>
      <description>अथाष्टत्रिंशो वादः ।
ज्ञानानन्दगुणोपेतं ज्ञानानन्दमयं महः ।
पायादपायाद्भवतो भवबन्धविधायकात् ।।
सत्यज्ञानाजिभिर्वाक्यैरखण्डं बोध्यमिच्छताम् ।
अहङ्करोमि मूर्खाणामहङ्करणखण्डनम् ।।
यत्तु जल्पन्ति - विगीतं वाक्यमखण्डार्थपरम्, समानाधिकरणवाक्यत्वात्, सोयं देवदेत्त इत्यादिवाक्यवदिति ।
अत्र किमिदमखण्डार्थपरत्वं? निवयवार्थपरत्वं वा? अच्छेद्यार्थपरत्वं वा? निर्विशेषणपरत्वं वा? विशेष्यमात्रपरत्वं वा? निर्भेदार्थपरत्वं वा? भावरूपविशेषणरहितपरत्वं वा? एकविशेष्यपरत्वं वा? अन्यद्वा किंचित्? इति ।
न प्रथमद्वितीयौ, सिद्धसाधनात्; दृष्टान्तस्य साध्यविकलत्वाच्च ।
न हि देवदत्तपिण्डस्य निरवयत्वमच्छेद्यत्वं वा भवताऽभ्युपेतम् ।
नापि सोयं देवदत्त इति वाक्यादपि तथा प्रतीतिः ।
दृष्टान्तान्तरोपादनेपीह दुस्तरो व्यभिचारः ।</description>
    </item>
    
    <item>
      <title>39 भावरूपाज्ञानभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/39_bhAvarUpAjnAnabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/39_bhAvarUpAjnAnabhangavAdaH/</guid>
      <description>अथैकोनचत्वारिंशो वादः ।
श्रुतिकिरीटनिरूपणनिर्भरप्रसरयैव धिया परिशोधिताम् ।
सुखिमलां पदवीमदवीयसीं भजत माधवभक्तिमयीमिमाम् ।।
भावरूपं यदज्ञानं ये जनाः परिचक्षते ।
तच्चिते तत्तथाभूतं निश्चिन्वन्ति विपश्चितः ।।
एवं ह्यज्ञानमुषिततत्त्वज्ञानैर्विज्ञातम् - प्रत्यक्षानुमानागमैर्भावरूपमज्ञानं प्रतीयते ।
तत्र प्रत्यक्षं तावदहमज्ञो मामन्यं च न जानामीत्यादिरूपं सर्वसम्मतम् ।
तत्किं भावरूपमज्ञानं विषयीकरोति उताभावरूपमिति विवेचनीयम् ।
न तावदभावरूपम्; अभावो हि प्रतियोगिनिरूपणाधीननिरूपणः; ततश्च ज्ञानभावप्रतीतिर्ज्ञानग्रहणमन्तरेण नोपपद्यते; ज्ञानं विषयनिरूपणाधीननिरूपणमिति विषयेण सहैव गृह्यते, ततश्च यद्विषस्य ज्ञानस्याभावो व्यवजिहीर्षितस्तद्विषयं ज्ञानं तदानीमेव संजातमिति कथं तदभावः प्रतीयेत? यः प्रतियोगिभूतज्ञानावच्छेदकत्वेन विषयः यदा व्यवह्रियते तदैव</description>
    </item>
    
    <item>
      <title>40 जीवाज्ञानभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/40_jIvAjnAnabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/40_jIvAjnAnabhangavAdaH/</guid>
      <description>।। अथ जीवाज्ञानभङ्गवादः चत्वारिंशः ।।40।।
अखिलचिदचिदन्तर्यामितां प्राप्य तिष्ठन् स्वयमखिलगुणाढ्यस्सूरिभिर्नित्यसेव्यः ।
निजचरणनिषेवावैभवेनापराधान् व्यपनयति नराणां व्यक्तमेनं भजामः ।।
ये पुनः प्रसक्तं ब्रह्मणोऽविद्यादिरूपमसाध्यदोषं भिषज्यन्त इवाहुः - न ब्रह्मणि साक्षादज्ञान संसारादिगन्धः, अविद्यान्तः करणप्रतिबिम्बितस्य तस्य जीवत्वात्; जीवाश्रयत्वाच्चाज्ञानसंसारादेः ।
यद्यपि मूलबिम्बस्वरूपेण प्रतिबिम्बेनापि भवितव्यम्, तथापि यथा मणिकृपाणदर्पणादि प्रयुक्ताल्पत्वमलिनत्वतरलत्वादयो धर्माः प्रतिबिम्बैकवर्तिनो वस्तुतस्तदभिन्नेऽपि मुखे न सम्बध्यन्ते, नापि परस्परं संकीर्यन्ते, तथाऽत्रापि ब्रह्मप्रतिबिम्बभूतजीवगता दोषा ब्रह्मणि न सम्बध्यन्ते, प्रतिजीवं नियताश्च भवन्ति ।
वस्तुतो ब्रह्माव्यतिरिक्तानां जीवानां कथमशुद्धिरिति चेन्न; मुखाव्यतिरिक्तानां प्रतिबिम्बानां कृपाणाद्युपाधिकश्यामत्वादिवदौपाधिकाशुद्धिसंभवात् ।
अत एव जीवेश्वरबद्धमुक्तशिष्याचार्यादिव्यवस्थाश्च सिध्यन्ति ।</description>
    </item>
    
    <item>
      <title>41 अविद्यास्वरूपानुपपत्तिवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/41_avidyAsvarUpAnupapattivAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/41_avidyAsvarUpAnupapattivAdaH/</guid>
      <description>।।अथ अविद्यास्वरूपानुपपत्तिवाद एकचत्वारिंशः ।।41।।
अविद्याख्यावद्यं फलमपि तदीयं भगवतो विदूरे यस्येति श्रुतिशिरसि जोघुष्यत इदम् ।
यदज्ञानाद्बन्धो भवति न तु यद्वैभवविदां स मे देवः श्रीमांश्छमयतु सदा चेतसि तमः ।।
यः पुनरयं स्वप्रकाशचिन्मात्रैकरसस्य ब्रह्मणो विश्वभ्रमहेतुरविद्याख्यो दोषः, स किं परमार्थः, उतापरमार्थः? आद्येऽपि ब्रह्मणो भिन्नोऽभिन्नो वा? भिन्नत्वे परमार्थद्वित्वप्रसङ्गः ।
अभिन्नत्वे च ब्रह्मण एव विश्वभ्रमहेतुदोषत्वमुक्तं स्यात् ।
तथाच ब्रह्मणो नित्यत्वेन नित्यभ्रमप्रसङ्गः ।
सहकारिसद्भावात् कदाचिद्भ्रमः, तद्वैकल्यात्तु पश्चान्निवृत्तिरिति चेत्; तह्रि प्राप्तप्राप्तविवेकेन सहकारिदोष इत्युक्तं भवति ।
तत्रापि हि परमार्थापरमार्थविकल्पानुपपत्तिर्दुर्वारा ।</description>
    </item>
    
    <item>
      <title>42 मायाऽविद्याविभागभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/42_mAyA-vidyAvibhAgabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/42_mAyA-vidyAvibhAgabhangavAdaH/</guid>
      <description>।।अथ मायाविद्याविभागभङ्गवादः द्विचत्वारिंशः ।।42।।
य एको दुर्लङ्घ्यत्रिगुणनिजमायानिगलितैर्विचित्रैः क्षेत्रज्ञैर्विहरति सोजासहचरः ।
जगत्सर्गक्षेमक्षपणपरिकर्मीणमहिमा दयालुर्देवोऽसौ तुरगवदनस्तारयतु नः ।।
ये तु ब्रह्मणो दोषं परिजिहीर्षन्तः ब्रह्माज्ञानं मायशब्देनोपचरन्ति, तान्प्रति ब्रूमः, मायाविद्ययोः को विशेष इति ।
परव्यामोहनहेतुर्माया, स्वव्यामोहनहेतुरविद्येति चेत्, किं परेषामदर्शनेऽपि तद्धामोहनम्? उत तद्दर्शने? न प्रथमः, असंभवात्; न हि मायाविनः परानपश्यन्तस्तन्मोहनमिच्छन्ति, मोहयन्ति वा; मायाविशब्दस्य परव्यामोहनाभिसन्धिमत्पुरुषविशेषवाचित्वात् ।
अन्यथा मोहनहेतूनां मणिमन्त्रौषधीनामपि मायावित्वप्रसङ्गात् ।
नापि द्वितीयः, तद्धि परदर्शनं ब्रह्मणः किं स्वभावतः? उताज्ञानेन? अथ तयैव मायया? नाद्यः, निर्दोषदर्शनविषयतया परेषां सत्यत्वप्रसङ्गात्; ब्रह्मणि ज्ञातृत्वस्य स्वाभाविकत्वप्रसङ्गाच्च ।</description>
    </item>
    
    <item>
      <title>43 निवर्तकानुपपत्तिवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/43_nivartakAnupapattivAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/43_nivartakAnupapattivAdaH/</guid>
      <description>अथ निवर्तकानुपपत्तिवादः त्रिचत्वारिंशः ।।43।।
अनन्यानां पुंसामनवधिकभक्तिस्थितिजुषामविद्याध्वंसे यच्चरणवरिवस्यापरिणतेः ।
तदेकं सत्संवित्सुखमवधिदूरीकृतगुणं हताशेषावद्यं हयवदनमीडीमहि महः ।।
प्रतिष्ठितोऽयमर्थः प्रमाणपरतन्त्राणां - यदुत कर्मयोगज्ञानयोगपरिशोधितान्तः करणस्य तत्तद्वर्णाश्रमोचितनित्यनैमित्तिकोप
संहृतिनिषिद्धपरिहारनिष्ठस्य अनवरतविहितध्यानार्चनादि क्रमपरिणत निरतिशयप्रीतिरूपतापन्ननिदिध्यासन निरुद्धसुहृद्विषत्संक्रमणीयपूर्वोत्तरपुण्यपापस्य, फलोन्मुखकर्मपर्यवसाननिर्मुक्तस्थूलसूक्ष्माचित्संसर्गस्य तथाविधभजनाराधितपरमपुरुषप्रसादादेव सार्व यापरपर्याया निश्शेषाविद्यानिवृत्तिरिति ।
ये पुनरद्धैतविज्ञानादेव ब्रह्माज्ञाननिवृत्तिरिति जल्पन्ति, तान्प्रति ब्रूमः कथंभूतमिदमद्वैतज्ञानमिति ।
कि ब्रह्मस्वरूपभूताज्ज्ञानाद्भिन्नम्, उताभिन्नम्, यद्वा भिन्नाभिन्नम्, उतानुभयात्मकम्, उताशक्यवेदनकथम्बावं किञ्चिदिति ।
न प्रथमः, तद्वि निर्विषयम्, सविषयं वा? पूर्वत्र ज्ञानत्वमेव हीयेत ।
वृत्तिरूपं हि ज्ञानं सविषयमेवेति भवतामपि सिद्धान्तः ।
उत्तरत्रापि कस्तस्य विषयः? किं ब्रह्मस्वरूपम्, उत तदेवाविद्याशबलम्, यद्वा तद्धतिरिक्तं तस्य मिथ्यात्वं वा, अथवाऽन्यदेव किञ्चिदिति ।</description>
    </item>
    
    <item>
      <title>44 निवृत्त्यनुपपत्तिवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/44_nivRttyanupapattivAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/44_nivRttyanupapattivAdaH/</guid>
      <description>।।अथ निवृत्त्यनुपपत्तिवादः चतुश्चत्वारिंशः ।।44।।
सत्त्वानीव विरुद्धजातिजनुषा सिद्धानि सिद्धाश्रमे वैरं यत्र मिथस्त्यजन्ति विधयस्सर्वैर्निषेधैस्सह ।
तं रङ्गेशयमङ्गसङ्गिकमलालक्ष्येश्वरप्रक्रियं शान्तावद्यमनन्तमङ्गलगुणं देवं प्रपद्येमहि ।।
येयं ब्रह्मणः श्रवणमनननिदिध्यासनादिक्रमपरिणतविशदाद्वैतवाक्यार्थविज्ञानहेतुका निश्शेषाविद्यानिवृत्तिरुच्यते, सा किमध्यासरूपा, नवा? पूर्वत्र कथं निश्शेषाविद्यानिवृत्तिः,अध्यासरूपायां तस्यां सत्यां तन्मूलाविद्याया अपि विद्यमानत्वात्, उपादानमन्तरेणोपादेयस्थित्ययोगात् ।
आत्मोपादाना साऽस्त्विति चेन्न; आत्मनःपरिणामित्वप्रसङ्गात् ।
सत्योपादानायाश्च सत्यत्वेन सद्वितीयत्वप्रसङ्गात् ।
नच दोषमन्तरेणाध्यासो भवतामपीष्टः, तथा सत्यविद्याकल्पनस्यैव निर्मूलत्वप्रसङ्गात् ।
यदि सा ब्रह्मवदविद्यावच्च उपादानरहिता, तदा कथं तया सहाविद्या तिष्ठेत्? सिथ्ता वा किमिति पश्चान्नावतिष्ठते? निवृत्तिरपि ब्रह्मव्यतिरिक्तत्वैकप्रयोजकप्रयुक्तमिथ्यात्ववशान्निवर्तिष्यत इति निश्शेषाविद्यावृत्तिरिति चेन्न; निवृत्तिनिवृत्तौ तन्मिथ्यात्वे च निवर्त्योन्मज्जनतत्सत्यत्वयोः प्रसङ्गात् ।</description>
    </item>
    
    <item>
      <title>45 शब्दावेद्यत्वनिरासवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/45_shabdAvedyatvanirAsavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/45_shabdAvedyatvanirAsavAdaH/</guid>
      <description>।।अथ शब्दावेद्यत्वनिरासवादः पञ्चचत्वारिंशः ।।45।।
यन्नामनि परोरजांसि गृणतां यादृच्छिकैर्हेतुमिः दुर्लङ्घोऽप्युपयाति गोष्पदतुलां संसारवारां निधिः ।
दूरे नित्यमसीमभूमकतया वाचां यदाचक्षते तद्वन्देमहि सर्वशब्दविषयं त्रय्यन्तवेद्यं महः ।।
यदूचिरे -निर्धूतनिखिलकल्पनाजाले स्वप्रकाशचिन्मात्रे ब्रह्मणि कस्यचिच्छब्दस्य वृत्तिस् संभवति ।
नहि निमित्तमन्तरेण शब्दाः प्रवर्तेरन्, न चावेद्ये वेदकानामवकाशः ।
न च सर्वेषामात्मसाक्षिकं प्रकाशमाने प्रकाशकापेक्षा ।
न चैवमुपदेशनैरर्थक्यम्, स्वत एव प्रकाशमानेऽपि स्वरूपे कल्पितोपप्लवप्रशमनमात्रार्थतया प्रतिपन्नार्थप्रतिष्ठापनार्थप्रत्यभिज्ञापकतया वोपदेशसाफल्यात् ।
अतएव वेदान्तां ब्रह्मणि प्रवृत्तिरपि व्याख्याता ।
यद्यप्यविद्योपाधिकोपरागप्रशमनपरेषु वाक्येषु सद्बह्मात्म ज्ञानादिशब्दैर्ब्रह्म निर्दिश्यते, तथाऽप्युपलक्षण भूतैस्तैश्चन्द्रमस इव शाखया न ब्रह्मणस्संस्पर्शः ।</description>
    </item>
    
    <item>
      <title>46 निष्प्रपञ्चीकरणनियोगभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/46_niShprapanchIkaraNaniyogabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/46_niShprapanchIkaraNaniyogabhangavAdaH/</guid>
      <description>।।अथ निष्प्रपञ्चीकरणनियोगभङ्गवादः षट्चत्वारिंशः ।।46।।
आविभर्आवतिरोभावजन्मनाशविकल्पवत् ।
यस्यैतदक्षयं नित्यं जगतं विष्णुमाश्रये ।।
ये पुनस्सर्वशब्दानां कार्यपरत्वं वदतां मतमपि कटाक्षयन्तस्सिद्धरूपे ब्रह्मणि स्वतो निरतिशय पुरुषार्थरूपे ज्ञानजननमात्रेण प्रयोजनपर्यवसाने वेदान्तानां संभवत्यपि प्रत्यक्षाद्यबाधितनिरतिशय पुरुषार्थरूपब्रह्मज्ञाने स्वतः प्रामाण्यमपि विस्मरन्तस्तथाविधपरिनिष्पन्नब्रह्मस्वरूपपशुद्ध्यर्थं तस्य निष्प्रपञ्चताकरणनियोगविषयतामाहुः, तेषां तथाविधनियोगविधिवाक्यासंभवात् सपरिकरनियोगा सिद्धेश्च निर्मूलः प्रलापः ।
तथा हि -न तावन्निष्प्रपञ्चं ब्रह्म कुर्यादिति विधिवाक्यमधीमहे ।
नच फलकरणदर्शनादिभिः कल्प्यते ।
नच स्मृत्याद्यनुसारेण तथाविधश्रुतिरनुमीयते ।
नच नित्यानुमेया श्रुतिरुपपद्यते ।
नच तदनुमितिलिङ्गतया निष्प्रपञ्चताकरणाचारः केनचित् क्वचिदपि दृष्टपूर्वः ।
नच निष्प्रमाणकोऽपि विधिरस्तीति वाङ्मात्रेणापि सिध्यति ।</description>
    </item>
    
    <item>
      <title>47 विकल्पप्रामाण्यभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/47_vikalpaprAmANyabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/47_vikalpaprAmANyabhangavAdaH/</guid>
      <description>।।अथ विकल्प्रामाण्यभङ्गवादः सप्तचत्वारिंशः ।।47।।
संसारसागरोत्तारकारणं वारणाचले ।
अविकल्पविकल्पाभ्यामध्यक्षितमुपास्महे ।।
यदुच्यते -विप्रतिपन्नो विकल्पो मिथ्याविषयः विकल्पत्वात्, यथा शुक्तिरजतविकल्पः, नासौ जात्यादिविशिष्टप्रत्यय इति सर्वस्यापि भेदस्य विकल्पविषयतया मिथ्यात्वे परिशेषादद्वैतसिद्धिरिति; तदेतत् सविकल्पकमपि प्रत्यक्षविभागतयोदाहरद्भिर्भाष्यकारैर्निरस्तप्रायम् ।
तद्विस्तृणीमहे ।
तत्र तावत्पक्षादयो न निर्विकल्पकविषयतया सिद्धाः, तथा सत्यभिलापसम्बन्धानर्हत्वप्रसङ्गात् ।
विकल्पविषयतया सिद्धौ तु, य एते पक्षादिग्राहिणो विकल्पाः किं तेऽपि पक्षीक्रियन्ते, उत तद्धतिरिक्ताः? इति ।
न प्रथमः, व्याघातात् ।
विकल्पानां विसंवादित्वविकल्पस्य विसंवादे पुनस्तेषामपि
संवादपर्यवसानात् आश्रयाद्यसिद्धिप्रसङ्गात् ।
अविसंवादातिरिक्तायाश्च तत्सिद्धेरनिरूपणात् ।
विसंवादेऽपि वा तत्सिद्धौ सर्वत्र विशिष्टार्थसिद्धेर्दुर्निवारत्वात् ।</description>
    </item>
    
    <item>
      <title>48 उपबृंहणवैघट््यवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/48_upabRMhaNavaighaTyavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/48_upabRMhaNavaighaTyavAdaH/</guid>
      <description>।।अथ उपबृंहणवैघट््यवादः अष्टचत्वारिंशः ।।48।।
गुणविभूतिविशेषविचित्रितं निगमसीमनि यत्समधीमहे ।
स्मृतिपुराणशतैरुपबृंहितं तदिदमस्तु सदा हृदयेषु नः ।।
यदुच्यते-निर्विशेषचिन्मात्रब्रह्मात्मैक्यं त्रय्यन्तसिद्धं स्मृतिपुराणादीन्युपबृंहयन्तीति; तत्र तावत् तत्तत्प्रकरणादिपरामर्शेन भाष्यकारै तेषां यथावस्थितोऽर्थः प्रदर्शितः ।
सामान्यतः किंचिदुच्यते ।
यदा शब्दमात्रस्य निर्विशेषबोधनसामर्थ्यं नास्तीत्युपापीपदाम तदा कैव कथा तद्विशेषाणाम्? यदा च श्रुतिपरिषदशेषाऽपि विशिष्टविषयेति निरणैष्म, तदा कथं तदुपबृंहणानि तत्प्रतिपादकानि प्रतिपद्येमहि? यदा पुनः निर्विशेषपरा सेति पश्यसि, तदा तत्रोपबृंहणं नाम किं यथोक्तानुवादमात्रम्? उत तद्धक्तीकरणम्? अथानुक्तवस्त्वन्तरवर्णनम्? अन्यद्वा किंचित्? इति ।
न प्रथमः,अनुवादमात्रेषूपबृंहणत्वप्रसिद्ध्यभावात्; प्रयोजनाभावाच्च ।
ज्ञातस्थिरीकरणं प्रयोजनमिति चेन्न; श्रुतिप्रामाण्ये तदर्थे च यथावन्मीमांसिते तदनुवादमात्रेण तदतिरिक्तस्थिरीकरणासंभवात् ।</description>
    </item>
    
    <item>
      <title>49 ऐक्योपदेशान्यथानुपपत्तिभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/49_aikyopadeshAnyathAnupapattibhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/49_aikyopadeshAnyathAnupapattibhangavAdaH/</guid>
      <description>।।अथ ऐक्यापदेशान्यथानुपपत्तिभङ्गवादः एकोनपञ्चाशः ।।49।।
त्रिविधचिदचिदन्तर्यामितां प्राप्य तिष्ठन्निखिलनिगमनिष्टैर्नित्यमैक्योपदेशैः ।
भ्रमममलधियां यो वारयत्येकभक्त्या भवतु शरणवाणी तत्पदे शाश्वती नः ।।
यदाहुः,*तत्त्वमसि, क्षेत्रज्ञं चापि मां विद्धीत्याद्यैक्योपदेशान्यथानुपपत्त्या परिशुद्धे ब्रह्मण्येवाज्ञानं भेदभ्रमश्चावश्यं कल्पनीयम् ।
नचात्रैक्यं न प्रतीयते, न चाविवक्षितम्; सामानाधिकरण्यस्य तन्निष्ठत्वात्, विशिष्टैक्यवादिनाऽप्यैक्यमात्रस्यास्थितत्वाच्च ।
नचेदमारोपवृत्त्या सामानाधिकरण्यम्, तत्त्वोपदेशप्रकरणविरोधात् ।
न च सम्बन्धादिद्वारोपचारः, बाधकाभावात् ।
यद्यप्यस्मन्मतेऽपि लक्षणा, तथाऽपि प्रधानभूतसामानाधिकरण्यप्रतिपाद्यस्य मुख्यस्यैक्यस्यापरित्यागात्, तत्संरक्षणाय च स्वरूपोलक्षणभूतनिमित्तमात्रप्रहाणादिकं न दोषाय भवति ।
न च भेदाभेदसमुच्चयः, व्याघातात् ।
अत एव नोभयत्यागः, तात्पर्यविरोधस्योक्तत्वाच्च ।
अन्यथा शून्यतैव पर्यवस्येत् ।</description>
    </item>
    
    <item>
      <title>50 परमते शास्त्राधिकारिभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/50_paramate_shAstrAdhikAribhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/50_paramate_shAstrAdhikAribhangavAdaH/</guid>
      <description>।।अथ परमते शास्त्राधिककारिभङ्गवादः पञ्चाशः ।।50।।
हताशेषक्लेशा निरवधिमहानन्दधनिनो वयं भूयास्मेति स्थिरमनधवर्त्मन्यधिकृताः ।
अनाघ्रातद्वन्द्वा हयमुखपदद्वन्द्वरुचयः स्वदन्तां मे सन्तः श्रुतिजलधिमुष्टिन्धयधियः ।।
साधनचतुष्टयं पूर्ववृत्तमिति वदद्भिर्मुमुक्षुत्वं तावदधिकारिविशेषणमित्यङ्गीकृतम् ।
सा च मुमुक्षा मोक्षो मे स्यादित्येवमाकारा ।
तथाविधा सा कस्याधिकारिणो विशेषणमिति कथयन्तु कथयन्तु कलिब्रह्ममीमांसकाः, किं नित्यमुक्तस्वभावस्य संविदात्मनः? उत तस्यैवाविद्यासाक्षितामापन्नस्य? उतान्तः करणप्रतिफलितचिदाभासस्य? तद्वृत्तिसमारोपितक्रियात्वस्य वा चैतन्यस्य? अन्तःकरणस्यैव वा? अथ यस्यकस्यचिदनभिलप्यस्य? न वा कस्यचित्? इति ।
न प्रथमः, विरोधात्; तस्य नित्यमुक्तत्वादेव मोक्षेच्छाविरहात्; अन्यथा नित्यमपि तत्प्रसङ्गात् ।
मुक्तमप्यात्मानं बद्धमिवाभिमत्य मुमुक्षतीति चेन्न; तस्य तथाविधाभिमानेऽप्यनधिकारात्, तत्सद्भावे वा नित्यमुक्तत्वव्याघातात् ।</description>
    </item>
    
    <item>
      <title>51 मुक्तसंविन्निर्विषयत्वभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/51_muktasaMvinnirviShayatvabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/51_muktasaMvinnirviShayatvabhangavAdaH/</guid>
      <description>।।अथ मुक्तसंविन्निर्विषयत्वभङ्गवादः एकपञ्चाशः ।।51।।
अनुकूलतया सर्वं पश्यन्त्या मुक्तसंविदः ।
आन्ध्यं निर्विषयत्वेन वदतोऽर्थान्निरुन्ध्महे ।।
*धीसन्ततिस्स्फुरति निर्विषयोपरागेति सौगतोपदिष्टमेव सन्ततिशब्दप्रहाणमात्रेण संगृह्णन्तः श्रुतिभिस्तावद्बाह्यतया ख्याप्यन्ते ।
तथा हि *ब्रह्मविदाप्नोति परमित्युपक्रम्य * सोऽश्नुते सर्वान् कामान् सह, ब्रह्मणा विपश्चितेति ब्रह्मवेदनफलत्वेन विभूतिगुणविशिष्टब्रह्मानुभव एव प्रपञ्च्यते ।
यदा पश्यः इत्यादौ * निरञ्जनः परमं साम्यमुपैतीतीश्वरपरमसाम्यापत्तिवचनाच्च सार्व यादिकं मुक्तस्य सिद्धम् । मम साधर्म्यमागताः इति च भगवान् स्वयमेवाह
। ब्रह्म वेद ब्रह्मैव भवतीत्यादिकमपि * वैष्णवं वामनमालभेत स्पर्धमानो विष्णुरेव भूत्वेत्यादाविव साधर्म्यमात्रविषयमेव ।
न हि स्पर्धमानस्य यागविशेषमात्रेण साक्षाद्विष्णुत्वापत्तिः ।</description>
    </item>
    
    <item>
      <title>52 सगुणनिर्गुणश्रुतिव्यवस्थावादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/52_saguNanirguNashrutivyavasthAvAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/52_saguNanirguNashrutivyavasthAvAdaH/</guid>
      <description>।।अथ सगुणनिर्गुणश्रुतिव्यवस्थावादः द्विपञ्चाशः ।।52।।
सत्त्वानीव विरुद्धजातिजनुषां सिद्धानि सिद्धाश्रमे वैरं यत्र मिथस्त्यजन्ति विधयस्सर्वे निषेधैस्सह ।
तद्गङ्गेशयमङ्गसङ्गिकमलालक्ष्येश्वरप्रक्रियं शान्तावद्यमनन्तमङ्गलगुणं ब्रह्म प्रपद्येमहि ।।
निर्गुणश्रुतिभिः केचिद्बाधन्ते सगुणश्रुतीः ।
तासामन्योन्यसौहार्दमाहुर्यतिवराश्रयाः ।।
अस्ति तावदुपनिषत्सु ब्रह्मण्येव सगुणवादो निर्गुणवादश्च ।
यथा-* यस्सर्वज्ञस्सर्ववित्, पराऽस्य शक्तिर्विविधैव श्रूयते, स्वाभाविकी ज्ञानबलक्रिया च, * सत्यकामस्सत्यसङ्कल्पः, ब्रह्मणा विपश्चितेत्याद्याः परस्सहस्रास्सगुणश्रुतयः ।
एवं * निर्गुणं निरञ्जनं निष्कलं निष्क्रियं शान्तम्,* अपहतपाप्मा विजरः,* यत्तदद्रेश्यमग्राह्यमगोत्रमवर्णमचक्षुश्श्रोत्रं तदपाणिपादम्, *अस्थूलमनण्वित्याद्याः निर्गुणश्रुतयः ।
आसामन्योन्यविरोधस्तावदापाततः प्रतीयते ।
नच सिद्धे वस्तुनि विकल्पसंभवः ।
तत्र विरोधस्थिरीकरणेन बाध्यबाधकभाव इति नीचाः,विषयव्यवस्थया सन्धिरिति साधवः ।</description>
    </item>
    
    <item>
      <title>53 ब्रह्मोपादनत्वान्यथानुपपत्तिभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/53_brahmopAdanatvAnyathAnupapattibhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/53_brahmopAdanatvAnyathAnupapattibhangavAdaH/</guid>
      <description>।।अथ ब्रह्मोपादनत्वान्यथानुपपत्तिभङ्गवादः त्रिपञ्चाशः ।।53।।
सद्ब्रह्मादिमुखैः पदैः श्रुतिषु यत्तत्वं समुद्धोषितं स्यामित्येव चराचरं जगदिदं सृष्ट्वा प्रविश्याभवत् ।
तस्मै विस्मयनीयमङ्गलगुणस्थेम्ने सदा स्थायिने सर्वावस्थसमस्तवस्तुवपुषे धाम्ने परस्मै नमः ।।
अस्तु तर्हि ब्रह्मोपादानत्वान्यथानुपपत्त्या विश्वमिथ्यात्वसिद्धिः ।
तथा हि-केवलनिमित्तेश्वरवाद प्रतिक्षेपेण (मुखेन) ब्रह्मण एवोपादानत्वमपि * प्रकृतिश्च प्रतिज्ञादृष्टान्तानुपरोधादित्यादिभिः समर्थितम् ।
तदेतदुपादानत्वं किं मृद्धटादिवत् स्वरूपतः? उत बालयुवादिवत् सूक्ष्मचिदचिद्विशिष्टवेषेण? अथवा रज्जुसर्पादिवदविद्यावैचित्र्यनिबन्धनभ्रान्त्यैवेति ।
न तावत् प्रथमः,
निर्विकारत्वनिरवद्यत्वश्रुति (कोप) क्षोभप्रसङ्गात् ।
नचांशभेदेन कालभेदेन वा विषयव्यवस्था, निरवयवत्वाकालकाल्यत्वादि स्वभावविरोधप्रसङ्गात् ।
नच सावयवत्वादिकमपि तथैव व्यवस्थाप्यम्, तथाऽपि तदात्मके ब्रह्मण्येव समस्तदोषप्रसङ्गस्य दुष्परिहरत्वात् ।</description>
    </item>
    
    <item>
      <title>54 मायोपादानत्वान्यथानुपपत्तिभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/54_mAyopAdAnatvAnyathAnupapattibhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/54_mAyopAdAnatvAnyathAnupapattibhangavAdaH/</guid>
      <description>।।अथ मायोपादनत्वान्यथानुपपत्तिभङ्गवादः चतुःपञ्चाशः ।।54।।
यत्प्रपत्तिं विना सर्वैर्यस्य माया दुरत्यया ।
धनञ्जयरथोत्तंसं तत्प्रपद्ये परं महः ।।
यदुच्यते -* मायां तु प्रकृतिं विद्यादिति विश्वस्य मायोपादानकत्वश्रवणात्, मायाशब्दस्य च मिथ्यार्थत्वात् मिथ्योपादानकस्य च सत्यत्वायोगाद्विश्वमिथ्यात्वं सिद्धमिति; तदपि स्तनन्धयकथितम् ।
तत्र तावत् श्रुतौ वचनव्यक्तिर्विपर्यासिता ।
नहि तत्र
प्रकृत्यनुवादेन मिथ्यात्वं विधीयते, अपि तु मायानुवादेन प्रकृतित्वम् ।
तुशब्दोऽपि तस्यैवानुकूलः ।
पूर्वस्मिन्वाक्ये *अस्मान्मायी सृजते विश्वमेतत्तस्मिंश्चान्यो मायया सन्निरुद्धः इति प्रसक्तयोर्मायामायिशब्दयोरर्थमविदुषस्तज्ज्ञानोपजननायैव हि * मायां तु प्रकृतिं विद्यान्मायिनं तु महेश्वरमित्युच्यते ।
अतो मायेत्युक्ता सा जगदुपादानतयोपनिषत्प्रसिद्धा प्रकृतिरेव ।</description>
    </item>
    
    <item>
      <title>55 कार्यान्यथानुपपत्तिभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/55_kAryAnyathAnupapattibhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/55_kAryAnyathAnupapattibhangavAdaH/</guid>
      <description>।।अथ कार्यान्यथानुपपत्तिभङ्गवादः पञ्चपञ्चाशः ।।55।।
बालः क्रीडनकैरिव स्थिरचरैः स्वेनैव निर्वर्तितैस्सङ्कल्पैकवशंवदो विहरति ब्रह्मादिभिर्जन्तुभिः ।
जिज्ञास्याय मुमुक्षतामिह पुनः प्राप्याय मुक्तात्मनां लक्ष्मीकोस्तुभलक्ष्मणे नम इदं तस्मै परब्रह्मणे ।।
यदाहुः - प्रत्यक्षमिदं श्रुत्यादिसिद्धं च सर्वं कार्यं मिथ्यैव, विकल्पासहत्वात् ।
तथा हि -किं कारणेन कार्यं सम्बद्धमारभ्यते, उतासम्बद्धम्? आद्ये सम्बन्धाश्रयतया द्वयोरपि सत्त्वाविशेषात्सव्येतरविषाणयोरिव किं कस्य कारणं कार्यं वा? असंबद्धत्वे तु असंबन्धाविशेषात् सर्वं सर्वस्य कारणं भवेत् न वा किंचित् कस्यचित् ।
तथाऽभिव्यक्तिवादिभिरुक्तम् * असत्त्वान्नास्ति सम्बन्धः कारणैस्सत्त्वसङ्गिभिः ।
असंबद्धस्य चोत्पत्तिमिच्छतो न व्यवस्थितिः ।। इति ।</description>
    </item>
    
    <item>
      <title>56 आनन्त्यनिरूपणवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/56_AnantyanirUpaNavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/56_AnantyanirUpaNavAdaH/</guid>
      <description>।।अथ आनन्त्यनिरूपणवादः षट्पञ्चाशः ।।56।।
देशानामपि देशतामुपगतं स्वाभाविकाद्वैभवात् कालस्यापि कलाद्युपाधिकलनात्काल्यत्वहेतुं स्तुमः ।
निश्शेषेऽपि विभूतिकोटिघटिते निम्नोन्नते वस्तुनि स्वाच्छन्द्येन जहत्समाधिककथासंभावनं तन्महः ।।
यत्पुनः परिभाषन्ते -अनन्तपदसामर्थ्यादेव ब्रह्मव्यतिरिक्तानन्तवस्तुमिथ्यात्वं सिध्यति ।
तथा हि -अनन्तशब्देन असङ्कोचात्सर्वविधपरिच्छेदाभावोऽप्युच्यते; परिच्छेदश्चतुर्धा -देशतः कालतो वस्तुतः स्वरूपतश्चेति ।
तत्र गगनकुसुमादिवत् स्वरूपपरिच्छेदः सद्रूपत्वेन प्रतिक्षिप्यते, तच्च सत्यपदेनैव सिद्धमित्यनन्तपदेन तद्विवक्षा भवतु वा मा वा, त्रिविधपरिच्छेदाभावस्तावद्विवक्षित एव ।
तत्र सर्वदेशसर्वकालव्यापित्वादत्र देशे नास्ति, अत्र काले नास्तीत्येंवरूपयोर्देशकालपरिच्छेदयोरभावः सिद्धः ।
वस्तुपरिच्छदेस्तु इदमिदं न भवतीत्येवंरूपः ।
आश्रयप्रतियोगिविशिष्टस्य भेदस्याभावो (भवन्) भेदतत्प्रतियोगितदाश्रयाणां सर्वेषामभावाद्वा अन्यतमाभावाद्वा?</description>
    </item>
    
    <item>
      <title>57 निर्विशेषब्रह्मणः आनन्दत्वभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/57_nirvisheShabrahmaNaH_AnandatvabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/57_nirvisheShabrahmaNaH_AnandatvabhangavAdaH/</guid>
      <description>।।अथ निर्विशेषब्रह्मण आनन्दत्वभङ्गवादः सप्तपञ्चाशः ।।57।।
ब्रह्मण्यानन्दशब्देन दर्शितां गुडजिह्विकाम् ।
निर्विशेषगृहीतानां वादिनां विलुनाम्यहम् ।।
श्रूयते हि -* विज्ञानमानन्दं ब्रह्म, * आनन्दो ब्रह्म, * कं ब्रह्म खं ब्रह्मेत्यादि ।
तत्र किमिदं ब्रह्मण आनन्दत्वं नाम? सुखत्वमिति चेत्तदपि किमिति विचारयामः ।
किमनुकूलवेदनीयत्वम्? उतानुकूलवेदनत्वम्? अथानुकूलत्वमात्रम्? यद्वा दुःखनिवृत्तिरूपतामात्रम्? उत ज्ञानात्मकत्वमेव? किञ्चिद्धर्मान्तरं वा? न प्रथम; वेदनीयत्वस्यानभ्युपगमात् ।
व्यावहारिकं तदस्त्विति चेत्तर्हि ब्रह्मण आनन्दत्वं व्यावहारिकमिति ब्रह्मणोऽनानन्दत्वमेव परमार्थः स्यात् ।
ततश्च व्यावहारिकदशायामनुकूलत्वं तन्निवृत्तिदशायां तन्निवृत्तिरपीति संसारस्यैव ग्राह्यत्वं मोक्षस्य दूरपरिहरणीयत्वमिति स्यात् ।</description>
    </item>
    
    <item>
      <title>58 निर्विशेषब्रह्मणः नित्यत्वभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/58_nirvisheShabrahmaNaH_nityatvabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/58_nirvisheShabrahmaNaH_nityatvabhangavAdaH/</guid>
      <description>।।अथ निर्विशेषब्रह्मणो नित्यत्वभङ्गवादः अष्टपञ्चाशः ।।58।।
पूर्ववृत्तचतुष्केऽपि पूर्वत्वेनोपवर्णिते ।
नित्यानित्यविवेकेऽत्र नित्यत्वं वो निरस्यते ।।
श्रूयते हि-* नित्यं विभुं सर्वगतम्, * नित्यो नित्यानामित्यादिभिरात्मतत्त्वनित्यत्वम् ।
तद्भवत्पक्षे नोपपद्यते, ब्रह्मव्यतिरिक्तमविद्याकालादिकं स्वरूपतोऽपि सर्वमनित्यं ब्रह्मैकमेव नित्यमिति हि वः सिद्धान्तः ।
तदेतत् ब्रह्मासाधारणनित्यत्वं किं सर्वकालसत्तारूपम्? उत कालावच्छेदनिवृत्तिरूपम्? अथवा प्रध्वंसरहितत्वम्? आहोस्विदबाधितत्वम्? उत निर्विकारत्वम्? यद्वा उभयावधिरहितत्वम्? किञ्चिद्धर्मान्तरं वा? नाद्यः, अविद्याया अपि
नित्यत्व प्रसङ्गात् ।
साऽपि हि सर्वेण कालेन सम्बध्यत एव, सर्वस्यापि कालस्य तत्कार्यत्वाभ्युपगमेन तदसम्बन्धानुपपत्तेः ।
साऽपि कदाचिन्निर्वत्तिष्यत इति चेत्; किमनेन? तन्निवृत्तौ तदुपादानकालावस्थानायोगात् तदसम्बद्धकालासिद्धेः ।</description>
    </item>
    
    <item>
      <title>59 परमते अद्वितीयश्रुतिविसंवादवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/59_paramate_advitIyashrutivisaMvAdavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/59_paramate_advitIyashrutivisaMvAdavAdaH/</guid>
      <description>।।अथ परमते अद्वितीयश्रुतिविसंवादवादः एकोनषष्टितमः ।।59।।
स्वतस्सर्वजगत्सूतेस्संवित्सिद्ध्यादिभिः स्फुटम् ।
अद्वितीयपदोक्त्यैव साधिता सविशेषता ।।
अत्र हि अनन्तपदवदद्वितीयपदेनापि सविशेषतैव ।
तथा हि&amp;ndash;अद्वितीयपदे किं तत्पुरुषः? उत बहुव्रीहिः? यदा तत्पुरुषः,तदाऽपि किं द्वितीयादन्यत्वम्, तद्विरुद्धत्वम्, तदभावमात्रं वा स्यात्? पूर्वत्र द्वितीयादन्योन्योन्याभावमात्रं वा विवक्षितम्? उत अब्राह्मणादिनयात्तत्सादृश्यपरत्वं वा? द्विधापि न द्वितीयहानिः ।
नतरां ब्रह्मणो निर्विशेषत्वम् ।
द्वितीयत्वाभावे प्रथमत्वादिमात्रं स्यात्, विशेषनिषेधे शेषाभ्यनुज्ञानसिद्धेः ।
अन्यथा प्रथमत्वादेरपि सामान्यतो विशेषतो वा निषेधे निर्विशेषत्वस्य निषेध्यत्वात् ।
तथा च न किञ्चिदित्युक्तं स्यात् ।
अनन्तरेऽपि विरोधः किं भावाभावत्मकतया?</description>
    </item>
    
    <item>
      <title>60 सत्त्वासत्त्वविवेकवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/60_sattvAsattvavivekavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/60_sattvAsattvavivekavAdaH/</guid>
      <description>।।अथ सत्त्वासत्त्वविवेकवादः षष्टितमः ।।60।।
अस्ति नास्तीति बोधाभ्यामभिव्याप्तेषु वस्तुषु ।
सदेव सदसद्बुद्धिनिमित्तत्वेन साध्यते ।।
यदेव हि प्रामाणिकत्वेन सदिति प्रतीतिगोचरतां भजते, तदेव रूपान्तरेण नास्तीत्यपि प्रतिक्षेपं भजते ।
तत्रासत्त्वमेव तत्त्वमिति सौगतोपदेशिनः, सदा सत्तवमिति सांख्याः, सत्त्वासत्त्वसमुच्चय इति जैनाः, उभयप्रहाणमित्यद्वैतिनः, उपाधिभेदादुभयव्यवस्थेत्यपरे, तत्रैव नास्तीति व्यपदेशोऽपि भावान्तरनिमित्त इति निष्कर्षकाः ।
नन्वसत्त्वमेव सर्वत्र युक्तम्, असतोऽपि शुक्तिरजतखरविषाणादेः भ्रान्तिहेतुवैचित्र्यादस्तीति धीविषयत्वदृष्टेरिति चेन्न; बाधाभावात् ।
नास्तिधीरेव बाध इति चन्न; उपाधिभेदेन विरोधाभावात् ।
मध्येऽप्यसत् कार्यम् आद्यन्तयोरसत्त्वात्, खपुष्पवदिति चेन्न; धर्मिहेतुग्राहकाभ्यां विरोधात्; स्ववाग्व्याघाताच्च ।
अस्तिबुद्धेर्नास्तिबुद्धिरपच्छेदनयेन बलीयसी, प्रतिषेधस्य प्राप्तिसापेक्षतया परत्वात्, *पूर्वाबाधेन नोत्पत्तिरुत्तरस्य हि सिध्यतीति मीमांसकैरेवोच्यत इति चेन्न; दुष्टहेतुजन्यत्वाविशेषे बलाबलविभागायोगात् ।</description>
    </item>
    
    <item>
      <title>61 जीवैक्यभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/61_jIvaikyabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/61_jIvaikyabhangavAdaH/</guid>
      <description>।।अथ जीवैक्यभङ्गवादः एकषष्टितमः ।।61।।
पयोधितनयान्वितं परमधाम्नि यद्वर्तते सदा यदवलोकनं विदधते फणीन्द्रादयः ।
अत्रिमसरस्वतीवदनसन्ततास्वादितैर्गुणैरधिगुणं महः स्वयमनन्तमालक्ष्यते ।।
विगीतं मदविद्याकल्पितम्, विवादाध्यासितं चेतनजातमहमित्यादिषु किं सर्वत्राहमर्थैक्यं सिषाधयिषितम्? उत तद्धर्मसंविदैक्यम्? यद्वा तदुपलक्षितसन्मात्रैक्यम्? न प्रथमः, अपसिद्धान्तप्रत्यक्षादिविरोधप्रसङ्गात् ।
न ह्यहमर्थं सत्यमात्मानमनुमन्यसे, न चाहङ्काराणां स्वरूपैक्यम् ।
न च परदुःखादेः स्वदुःखादित्वमभिमन्यसे ।
एको बहूनामित्यादि च न स्मरसि ।
अत एव न द्वितीयः, सर्वेषां सर्वज्ञत्वस्यासर्वज्ञत्वस्य वा प्रसङ्गाच्च ।
न तृतीयः, सर्वानुयायिसदैक्येऽप्यात्मैक्यासिद्धेः ।
नहि कस्यचित्सद्बुद्धिविषयमात्रे स्वात्माभिमानः, आत्माभिमानमात्रं वा; तथा सति देहात्मभ्रमादेर्विशेषतः परिहारे निदानाभावात् ।</description>
    </item>
    
    <item>
      <title>62 परमते अपशूद्राधिकरणविरोधवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/62_paramate_apashUdrAdhikaraNavirodhavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/62_paramate_apashUdrAdhikaraNavirodhavAdaH/</guid>
      <description>।।अथ परमते अपशूद्राधिकरणविरोधवादः द्विषष्टितमः ।।62।।
स्वे स्वे कर्मणि युञ्जनो मुखबाहूरुपादजान् ।
स्वयं नस्संप्रकाशेत स्वान्ते स्वच्छन्दसारथिः ।।
यत्तु भगवता बादरायणेन सूत्रितं शूद्रस्य ब्रह्मविद्यायामनधिकारित्वम्; तद्भवन्तः कथं निर्वहन्ति? किं शूद्रैर्निर्विशेषज्ञानस्य दुःसम्पादत्त्वात्, तत्सम्पत्तिसद्भावेऽपि वा ततः तेषामविद्यानिवृत्त्यसंभवादिति ।
न प्रथमः, स हि तथाविधस्य ज्ञानस्य वेदैकजन्यत्वाद्वा? अवेदजन्यत्वेऽपि वेदसापेक्षत्वाद्वा? वेदावेदयोः शूद्रादिषु ज्ञानजनकत्वाशक्तेर्वेति?
आद्यस्तावदधिगतत्वत्सिद्धान्तेन त्वया नाङ्गीकर्तव्यः ।
आत्मघातुकतर्कानुगृहीतानुमानादिनापि निर्विशेषत्वस्य प्रपञ्चमिथ्यात्वादेश्च भवद्भिः साध्यमानत्वात् ।
न च निर्विशेषे श्रुतिसमधिगम्यं विशेषान्तरं संभवति ।
श्रुतेरपि भवद्भिरध्यस्तातद्रूपनिवृत्तिमात्रपरत्ववर्णनात् ।
आनन्दत्वादेरपि स्वरूपानुप्रवेशनिर्णयात् ।
नचानुमानादिषु सर्वत्र शूद्रस्यानधिकारश्शङ्कयः, लोकसिद्धान्वयव्यतिरेकमूलेषु त्वदुक्तेष्वाचण्डालमधिकारात् ।</description>
    </item>
    
    <item>
      <title>63 अधिकारिविवेकवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/63_adhikArivivekavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/63_adhikArivivekavAdaH/</guid>
      <description>।।अथ अधिकारिविवेकवादः त्रिषष्टिमः ।।63।।
कर्मज्ञानादिनिष्ठासु कर्तृत्वं योगिनां यतः ।
स सर्वकर्ता स्वमतं नित्यं कारयिताऽस्तु नः ।।
अपशूद्राधिकरणप्रसङ्गादुत्पन्नतत्त्वज्ञानस्य कर्मयोगानधिकारो भगवद्गीतादीन् व्याचक्षणौः परैर्जल्पितः प्रतिक्षिप्यते ।
तत्र तावत् सम्यगात्मदर्शनेन निरस्तमिथ्याज्ञानस्य प्रव्रज्यां प्रविष्टस्यापि सांख्यसंज्ञस्य त्वदुक्ताधिकारिणः *शरीरं केवलं कर्म कुर्वन्नाप्नोति किल्बिषमित्यादिभिः लौकिकवैदिकसमस्तकर्मन्यासो नास्तीति त्वदुक्तवाक्यैरपि सुव्यक्तम् ।
अथापि ब्रूमः -उत्पन्नतत्त्वज्ञानस्य कर्मयोगेऽनधिकारः किं तस्य कर्मयोगवेदनाभावात्? तत्सत्त्वेऽपि सामग्रयसंभवात्? तत्संभवेऽपि वा तस्य निष्फलत्वात्? उत तत्सफलत्वेऽपि तत्फलनैरपेक्ष्यात्? तत्सापेक्षत्वेऽपि वा अन्यतस्तत्सिद्धेः? अन्यस्माद्वा कुतश्चिदिति ।
न प्रथमः,
दीर्घकालनैरन्तर्यादरसेवितकर्मयोगलब्धज्ञानस्य प्रबलसन्निपाताद्यभावे झडिति तत्प्रमोषासंभवात् ।</description>
    </item>
    
    <item>
      <title>64 यतिलिङ्गभेदभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/64_yatilingabhedabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/64_yatilingabhedabhangavAdaH/</guid>
      <description>।।अथ यतिलिङ्गभेदभङ्गवादः चतुःषष्टितमः ।।64।।
श्रितान् परमहंसतां परमहं स इत्युक्तितः त्रयीपथमसौगतान् कपटसौगतान् खण्डयन् ।
मुर्निजयति लक्ष्मणो मुदमुदञ्चयन्नञ्चतां मुकुन्दगुणमौक्तिकप्रकरशुक्तिभिः सूक्तिभिः ।।
ये पुनः शङ्करादयोऽर्वाचीनपरमहंसाः, ते बाह्यवेषपरिग्रहमधिकृत्य पृच्छयन्ते -किमिति परमहंसैः ब्रह्मसूत्रमुत्सृज्यते? किं तेषु तत्प्रापकाभावात्? उत सामान्यतः प्राप्तस्यापि विशेषतो बाधात्? यद्वा वैकल्पिकतया परित्यागेऽपि प्रत्यवायविरहात्? उताङ्गिनिवृत्तेरेवार्थात्तदङ्गस्यापि निवृत्तेः? अथवा पूर्वानुष्ठानमात्रात्? इति ।
न प्रथमः; श्रुतिस्मृतिभिः सामान्यतो विशेषतश्च तत्प्राप्तेः ।
द्विजसामान्यतः प्रप्तिस्तावत्सहजा निर्विवादैव ।
परिव्राजकसामान्यतः प्राप्तिस्तावदभिधीयते ।
यथाह वसिष्ठः -* यज्ञोपवीत्युदककमण्डलुहस्तः इति ।
अङ्गिराः -* यतीनां त्रीणि शुक्लानि भवन्त्येतानि नित्यशः ।</description>
    </item>
    
    <item>
      <title>65 अलेपकमतभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/65_alepakamatabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/65_alepakamatabhangavAdaH/</guid>
      <description>।।अथ अलेपकमतभङ्गवादः पञ्चषष्टितमः ।।65।।
अशेषाश्रमबाह्यानामीश्वराज्ञाभरश्रमात् ।
अलेपकदशाभाजामवलेपोऽत्र लुप्यते ।।
इह जगति केचिदवधूतसकलवर्णाश्रमधर्माश्चार्वाकसधर्माण आचणाडालमेकराशीभूय विधिनिषेधयन्त्रणामतन्त्रयन्तः पारिभाषिकब्रह्मविदो विश्वमाविलयन्ति, तैस्सह (वास) वादरूपसंभाषणादिकमपि निरयपातनमिति मन्वानास्तद्दर्शनेऽपि सर्वलोकलोचनमवलोकयन्तो दूरीभवन्ति सन्तः ।
उक्तं हि महर्षिभिः - * पुंसां जटाभरणमौण्ड्यवतां वृथैव
मोघाशिनामखिलशौचबहिष्कृतानाम् (निराकृतानाम्) ।
तेयप्रदानपितृपिण्डविवर्जितानां संभाषणादपि नरा नरकं प्रयान्ति ।। इति ।
तत्र यद्यपि तदभिमतशूद्रादि (वि) जातीयब्रह्मविदां त्रैवर्णिकब्रह्मविदामिव तथाविधपतनं न संभवति, तथाऽपि तत्त्वमस्यादिवाक्यश्रवणोपदेशधर्मोपप्लवादिभिः तेषामप्यसंभाष्यता ।
स्मर्यते हि * कपिलाक्षीरपानेन ब्राह्मणीगमनेन च ।
शूद्रे वेदाक्षरेणैव निष्कृतिर्न विधीयते ।। इत्यादि ।</description>
    </item>
    
    <item>
      <title>66 सूत्रस्वारस्यभङ्गवादः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/66_sUtrasvArasyabhangavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/shatadUShaNI/mUlam/66_sUtrasvArasyabhangavAdaH/</guid>
      <description>।।अथ परमते सूत्रस्वारस्यभङ्गवादः षट्षष्टितमः ।।66।।
नमोऽस्तु ब्रह्मणे तस्मै बादरायणरूपिणे ।
यस्यैव ब्रह्मसूत्राणां रचना सगुणायते ।
अद्वैतमतनिष्ठानामनुष्ठानमपाकृतम् ।
ब्रह्मसूत्रार्थवैरूप्यं तेषामथ निरूप्यते ।।
यदाहुः - आपादचूडं ब्रह्मसूत्रेषु निर्विशेषं ब्रह्मैवार्थः प्रपञ्चमिथ्यात्वं च स्पष्टमुपाद्यते, तथा हि -यद्ब्रह्म जिज्ञास्यतया प्रक्रान्तं तदेव हि नाना नास्तीति श्रुतिप्रामाण्यप्रागल्भ्यात्तदनुसारिसूत्रस्वारस्याच्च निर्विशेषमिति निश्चिन्वन्ति महान्तः ।
तत्र बहुषु सूत्रेषु तद्विषभूतासु श्रुतिषु च एकवचनान्तनिर्देशादात्मैक्यं स्वरसतः प्रतीयते ।
सचात्मा पुनः * न स्थानतोऽपि परस्योभयलिङ्गं
सर्वत्र हीत्यादिभिस्सूत्रकलापैर्निर्गुणत्वेन निर्णीतः ।
भेदादिति चेन्न प्रत्येकमतद्वचनात्, * अरूपवदेव हि तत्प्रधानत्वात्, * आह च तन्मात्रमित्यादिभिरनेकेष्वधिकरणेषु भेदप्रसङ्गो निराकृतः ।</description>
    </item>
    
  </channel>
</rss>
