<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ अर्थानुशासन-विभागः on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/</link>
    <description>Recent content in &#43;१ अर्थानुशासन-विभागः on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/index.xml" rel="self" type="application/rss+xml" />
    <item>
      <title>०० गुरुपरम्परासारः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/00_guruparamparAsAraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/00_guruparamparAsAraH/</guid>
      <description>आदौ गुरुपरम्परासारः
अथातः श्रीमद्रहस्य-त्रय-सार-ब्रह्मविद्यां
संजिघृक्षामो विशिष्टैकार्थ्यसं-सिद्धये ।
ताम् एतां विद्यां ज्ञातुम् इच्छुः मुमुक्षुः
सद्-आचार्य-परम्पराम् अनुसन्दधीत ।
आचार्यवत् त्वम् एव हि
सर्वेषां मोक्षकारणम् ।
सा च आचार्यपरम्परा
स्वाचार्यम् आरभ्य
सर्वेश्वरम् अभिव्याप्नोति ।
स हि सर्वेश्वरः
सर्वेषां लोकानां परमाचार्यः ।
यतः खलु +असौ पुरा
सर्वान् अनुजिघृक्षुः
हंस-मत्स्य-हयग्रीव&amp;ndash;नर-नारायण&amp;ndash;गीताचार्याद्य्-अवतारैः साक्षात्
चतुर्मुख-सनक-सनत्कुमार-नारद-पराशर-वाल्मीकि-शुक-शौनकादिभिः परम्परया च
अध्यात्म-विद्याम् इमाम् अतिमहतीं प्रवर्तयामास ।
प्रतिष्ठापयामास च ताम् एताम् अविप्लवं
पराङ्कुश-परकाल-मधुरकवीश्वरमुनि-नाथमुनि-यामुनमुनि-रामानुजमुनि-प्रभृतिभिः आचार्यैः ।
तस्मात् प्रशस्ततमा +इयं विद्या
सदाचार्यैः सच्छिष्येभ्य एव उपदेष्टव्या ।</description>
    </item>
    
    <item>
      <title>०१ उपोद्घातः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/01_upodghAtaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/01_upodghAtaH/</guid>
      <description>एवं परमाचार्य-भूतस्य सर्वेश्वरस्य श्रियः-पत्युः परमात्मनः
हृदयङ्-गमः पुत्रः शिष्यः प्रेष्यः शेषभूतो दासभूतश् च
+इत्य् एष जीवात्मा तत्-तच्छास्त्रैः स्फुटम् अवधार्यते ।
तथा
स्वाभाविक-शेषिणः
अखिल-हेय-प्रत्यनीक&amp;ndash;कल्याण-गुण-गणस्य
+++(नित्य-लीला-विभूतीति-)+++उभय-विध-विभूति-नाथस्य
सर्वेश्वरस्य दिव्य-महिषी-परिजन-परिच्छदान्वितस्य
दिव्यलोके निरतिशयम् आनन्दम् अनुभवतः
एतादृशम् ऐश्वर्यवन्तम् आनन्द-रूपम् आत्मानम्
सर्वेऽपि जीवात्मानः सदा अनुभूय
कृतार्था भवेयुर्
इति सौहार्द-शालिनो भगवतः सर्व-देश&amp;ndash;सर्व-काल&amp;ndash;सर्वावस्थोचित&amp;ndash;सर्व-विध&amp;ndash;कैङ्कर्येषु
स्वरूप-योग्यतावत्तया नित्य-सूरिर् इव दाय-भाग्य् अपि
जीवात्मा ऽसौ
अनादि-मायया सुप्तः
मरु-कान्तारे परिभ्रमन्
तत्त्व-हित-विषयक&amp;ndash;यथावत्-प्रकाश-रहितः
मृगया-सक्त&amp;ndash;नृपति-कुल-परिभ्रष्ट&amp;ndash;शबर-कुल-प्रविष्ट&amp;ndash;राज-कुमारवत् +++(5)+++
स्वाभाविकं स्वस्वरूपं विस्मृत्य
औपाधिकं पर-स्वरूपम् आत्मनि आरोप्य बभ्राम ।
सत्याम् एवं स्थितौ
केचिद् धार्मिकाः</description>
    </item>
    
    <item>
      <title>०२ सारनिष्कर्षः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/02_sAraniShkarShaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/02_sAraniShkarShaH/</guid>
      <description>अथ निरतिशय-परम-पुरुषार्थः, तद्-उपायश् च
प्रत्यक्षानुमानाभ्यां दुरधिगमः
शब्दैक-समधिगम्यश् च ।
तत्र च शब्द-संदोहे
बाह्य-कुदृष्टि-शास्त्र-समुदायः
अत्यन्तासारतया अनुपादेयः ।
वेदेऽपि पूर्वभागे ऐहिक-फल-साधनस्य कर्मणः प्रतिपादकोऽंशः
अल्प-सारतया अनुपादेयः ।
तत्रैव आमुष्मिक+++(=स्वर्ग)+++-फल-साधक-भागस् तु
ऐहिक-सुखाद् अतिशयितस्य सुखस्य अवबोधितया
केषाञ्चित् सारत्वेन प्रतीयमानोऽपि
दुःख-मूलत्व&amp;ndash;दुःख-मिश्रत्व&amp;ndash;दुःखोदर्कत्वादि-दोष&amp;ndash;
दुष्ट-सुखावबोधितया अनुपादेय एव ।
उत्तरे भागे
स्वात्मानुभव-मात्र-साधन-प्रतिपादकांशः सारतरोऽपि
निरतिशय-परमात्मानुभवापेक्षिणाम् अनुपादेयः ।
तस्मात् परमात्म-प्राप्ति-तद्-उपायानां
प्रतिपादको ऽंश एव सारतमः
विवेकिनाम् उपादेयः।
तत्रापि रहस्य-त्रयम् इदं
सुतरां सारतमम् ।
तत्र प्रथम-रहस्यं स्वार्थ-विज्ञानेन सर्वार्थ-विज्ञान-संपादकतया,
द्वितीयं सकृद्-उच्चारण-मात्रेण कृत-कृत्यता-करण-प्रभाववत्तया,
तृतीयं पुनः-स्वेन विधीयमानस्यैवैकस्य उपायस्य</description>
    </item>
    
    <item>
      <title>०३ प्रधानप्रतितन्त्रः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/03_pradhAnapratitantraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/03_pradhAnapratitantraH/</guid>
      <description>प्रधान-प्रतितन्त्रो नाम
प्रधानो मुख्यः
इतर-सिद्धान्तिभिः अनङ्गीकृतः
स्व-सिद्धान्त-मात्र-सिद्धः अर्थविशेषः ।
स च जगद्-ईश्वरयोः शरीरात्म-भाव-सम्बन्धादिः ।+++(5)+++
ईश्वरस्य शरीरित्वं नाम
चेतनाचेतन-द्रव्यं प्रति
नियमेन धारकत्वं, नियन्तृत्वं, शेषित्वं च ।+++(5)+++
चेतनाचेतन-द्रव्यस्य शरीरित्वं तु
ईश्वर-निरूपितं धार्यत्वं नियाम्यत्वं शेषत्वं च ।
तत्र धारकत्वं
स्वरूपेण त्रि-विध-चेतनाचेतन&amp;ndash;सत्ता-स्थिति-प्रवृत्ति-प्रयोजकत्वम्।
तथा हि—
परमेश्वरः स्व&amp;ndash;स्व-रूपक-धर्मान् इव
निरूपित&amp;ndash;स्व-रूप&amp;ndash;धर्मान् इव
स्व-व्यतिरिक्त-समस्त-द्रव्याणि
साक्षात् स्वरूपेण बिभ्रति,
तत्-तद्-द्रव्याश्रित-गुणांस् तु
तत्-तद्-द्वारेति ।
तत्-तज्-जीवैर् ध्रियमाणानि शरीराणि तु
तत्-तज्-जीव-द्वारा धरतीति
केचिद् आचार्याः।+++(4)+++
तत्-तज्-जीव-द्वारा साक्षाद् अपि च
इत्य्-अपरे।
एवं च स्व-व्यतिरिक्तं सर्वं वस्तु</description>
    </item>
    
    <item>
      <title>०४ अर्थपञ्चकम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/04_arthapanchakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/04_arthapanchakam/</guid>
      <description>एवम् ईश्वर-निरूपितम् ईशितस्य संभवितम्
आधेयत्व&amp;ndash;विधेयत्व&amp;ndash;अपृथक्-सिद्धत्व&amp;ndash;शेषत्व&amp;ndash;
शरीरत्व&amp;ndash;व्याप्यत्व&amp;ndash;रक्ष्यत्व&amp;ndash;
किङ्करत्व-भोग्यत्व-भोक्तृत्व-लक्षणं
दश-विधं सम्बन्धम् उपजीव्य
पञ्चार्थान् विचारयन्ति तत्त्व-विदः ।
ते च प्राप्यः, प्राप्ता, प्राप्त्य्-उपायः, प्राप्तिः, प्राप्ति-विरोधी चेति ।
प्राप्यः तत्र प्राप्यः&amp;mdash;
सर्व-शास्त्रैक-कारणम्
सकल-जगत्-सृष्ट्य्-आदि-व्यापार-शीलः
अपरिमित-ज्ञानानन्तैक-स्वरूपः
अखिल-हेय-प्रत्यनीकः
प्राप्यत्व-प्रापकत्वोपयुक्त&amp;ndash;
ज्ञान-शक्त्य्-आद्य्-अनन्त-कल्याण-गुण-गणः
शरीर-भूत-शुद्धाशुद्ध+++(=नित्य-लीला)+++-विभूति-द्वययुक्तः
पर-व्यूहादि-पञ्च-प्रकार-दिव्य-मङ्गल-विग्रहोपेतः
सर्वास्व् अवस्थासु सह-धर्म-चारिण्या श्रिया अविनाभूतः
सर्व-लोक-शरण्यः
शरणागत-वत्सलः
सर्व-प्रकार-निरतिशय-भोग्यः
पर-ब्रह्माभिधानः पुरुषोत्तमो नारायणः ।
प्राप्ता प्राप्ता देहेन्द्रियादि-विलक्षणः
स्वयं-प्रकाशः,
स्वस्मै भासमानः,
बद्ध-मुक्त-साधारणैः भगवत्-कैङ्कर्य-रूप-योग्यता&amp;ndash;ज्ञान-फलकैः
ज्ञानत्व-आनन्दत्व-अमलत्व-अणुत्वादि-रूपैर्,
उपायाधिकार्य्-असाधारणैः
उपायानुष्ठान-योग्यता-ज्ञान-फलकैः शेषत्व-पारतन्त्र्यादि-रूपैश् च
धर्मैः सहितः,
पर-शेषतैकरसः
पराधीन&amp;ndash;स्व-रूप&amp;ndash;स्थिति-प्रवृत्तिकः
परिपूर्ण-भगवद्-अनुभव-योग्यः
स्व-रूपानुगुण&amp;ndash;स्व-च्छन्द-कैङ्कर्याभिलाषी
जीवात्मा ।
प्राप्त्युपायः प्राप्त्युपायः &amp;mdash;</description>
    </item>
    
    <item>
      <title>०५ तत्त्वत्रयम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/05_tattvatrayam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/05_tattvatrayam/</guid>
      <description>प्रवेशः अथ तत्त्व-त्रयम् उपव्याख्यास्यामः-
तत्र आदौ प्रकृत्य्-आत्म-भ्रमस्य स्व-तन्त्रात्म-भ्रमस्य निरीश्वर-वाद-रुचेश् च निरसनीयतया
भोक्तृ-भोग्य-नियन्तृ-रूपं, चेतनाचेतनेश्वरात्मकं, तत्त्व-त्रयं विज्ञातव्यम् ।
सर्वस्यापि वस्तुनः स्वरूप-स्थिति-प्रवृत्तयः
प्रमाण-प्रतिनियताः +++(वक्ष्यमाणया रीत्या)+++ ।
स्वरूप-स्थिति-प्रवृत्तयः तत्र स्वरूपं स्वासाधारण-धर्म-निरूपणीयो धर्मी ।
सैव सत्तेत्य् उच्यते ।
स्थितिः कालान्तरानुवृत्तिः ।
सा हि ईश्वर-सङ्कल्पानुगुणा -
नित्य-वस्तुनो नित्या
अनित्य-वस्तुनश् च अनित्या ।
प्रवृत्तिस् तु व्यापारः - प्रवृत्ति-निवृत्ति-रूपः ।
प्रमाणम् प्रमाणं हि प्रमा-जननावसरे
वस्तुनः स्वरूपं,
स्व-रूप&amp;ndash;निरूपक-धर्मान्, निरूपित-स्वरूप-विशेषणान्,
अर्थ-क्रिया-कारित्व-लक्षणं व्यापारं , च +अवगमयति ।
तत्र स्वरूपं स्व-निरूपक-धर्म-विशिष्टम् एव बोधयति ।</description>
    </item>
    
    <item>
      <title>०६ परदेवता-पारमार्थ्यम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/06_paradevatApAramArthyam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/06_paradevatApAramArthyam/</guid>
      <description>प्रयोजनम् एवं सिद्धेपि सामान्यतः प्रकृति-पुरुषेश्वर-विवेके
पर-देवता-विशेष-निर्णयं विना
प्रयोजनान्तर-वैमुख्य-सहित-
देवतान्तर-वैमुख्य-रूप&amp;ndash;परमैकान्तित्वासिद्धेः
परमैकान्ति-व्यतिरिक्तस्य व्यवधानं विना मोक्षासिद्धेश् च
सो ऽयम् ईश्वरस् तु एतादृश-देवता-विशेष
इति निष्कर्ष आवश्यकः ।
विष्णु-पारम्य-प्रामाणिकता तत्र चेतनाचेतनयोर् अत्यन्त-भेदस्य प्रामाणिकत्वात्
&amp;ldquo;सर्वं जगत् परं ब्रह्मैव&amp;rdquo;
+इति पक्षो न घटते ।+++(5)+++
स्वाभाविकस्य जीवेश्वर-भेदस्य
देवादि-रूप-जीवानां परस्परं भेदस्य च
सुख-दुःखादि-व्यवस्थया प्रामाणिकत्वाद्,
ब्रह्म-रुद्रादीनां सर्वेषां देवानाम्
ईश्वरेण सह स्वेषां च
परस्-पर-भेद +++(एकविध??)+++
इति पक्षोऽपि दुर्घटः।
एतेष्व् अपि देवेषु
प्रधान-भूतानां ब्रह्म-रुद्रादीनां
कार्यत्व-कर्म-वश्यत्व-सिद्ध्या,
स्वेच्छावतीर्णस्य त्रि-मूर्ति-मध्य-स्थस्य विष्णोर् एव पूर्वावस्था
विशिष्ट-वेषेण सर्व-जगत्-कारणत्व-नित्यत्वादि-सिद्ध्या च -</description>
    </item>
    
    <item>
      <title>०७ मुमुक्षुत्वम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/07_mumuxutvam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/07_mumuxutvam/</guid>
      <description>ये पुनर् इत्थम् अर्थान् अध्यात्म-शास्त्र-विशेषैर् अवधार्य
स्वयं-प्रकाशत्व&amp;ndash;
ज्ञातृत्व-भोक्तृत्व-शरीरित्व-अणुत्व&amp;ndash;
नित्यत्व-निरवयवत्व&amp;ndash;
च्छेदन-दहन-क्लेदन-शोषणाद्य्-अनर्हत्व&amp;ndash;
वृद्धि-ह्रास-रहितत्वादि-रूपैः विशेषैः
स्व-विशेषणी-भूत&amp;ndash;देहेन्द्रिय-मनः-प्राण-धीभ्यो वैलक्षण्यं च विज्ञाय
पर-लोक-गमन&amp;ndash;देहान्तर-प्राप्त्य्-अर्हत्व-निश्चयेन
सामान्यतो लोकोत्तीर्ण-पुरुषार्थ-योग्याः
नरक-पतन-जन्मान्तर-क्लेशेभ्यो ऽतिभीताः
तद्-धेतु-भूत-पापेभ्यो निवृत्ताः
आधेयत्व-विधेयत्व-शेषत्व&amp;ndash;अल्प-शक्तित्व&amp;ndash;अणुत्व-
अज्ञान-संशय-विपर्यय-दुःखादि-योग्यत्व&amp;ndash;अशुभाश्रयत्वादिभिः
परमेश्वर-व्यावृत्ति-निश्चयेन
स्व-रूप-प्राप्त&amp;ndash;भगवत्-कैङ्कर्य-रूप&amp;ndash;परम-पुरुषार्थ-योग्याः
अल्पत्व-अस्थिरत्व&amp;ndash;दुःख-मूलत्व+++(-दुःख-मिश्रितत्व&amp;ndash;दुःखोदर्कत्व=उत्तरत्व&amp;ndash;विपरीताभिमान-मूलत्व)+++&amp;ndash;स्वाभाविकानन्द-विरुद्धत्व-रूपान्
सप्त-विषयानुभव-दोषान्
यथा-सम्भवम् आत्म-मात्रानुभव-दोषांश् च
तत्-प्रति-द्वन्द्वि-भूतान् भगवद्-अनुभव-गुणांश् च
सर्वापेक्षित-सङ्ग्रह-रूप&amp;ndash;मन्त्र-रत्न+++(=अष्टाक्षर)+++-मुखेन +अनुसन्धाय
प्रवृत्ति-धर्मात् निवर्तन्ते,
निवृत्ति-धर्मे च प्रवर्तन्ते,
त एव खल्व् अत्राधिकारिणः ।
पूर्वोक्त-प्रकारैः
परावर-तत्त्व-वेदिनो ऽपि
यदि वैराग्य-पूर्वकं परम-पुरुषार्थानुष्ठाने न प्रवर्तेरन्
तर्हि शान्ति-शील-वृत्ति-रूपैः श्रुत-फलैर् विधुराः हास्याः स्युः ।
अथ च ये श्रुतानुरूप-स्वोचित-परम-पुरुषार्थोपायानुष्ठाने त्वरातिशयवन्तो भवन्ति
ते स्वानुष्ठानेन अन्येषाम् अपि तोषम् आवहन्तो</description>
    </item>
    
    <item>
      <title>०८ अधिकारि-विभागः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/08_adhikArivibhAgaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/08_adhikArivibhAgaH/</guid>
      <description>भक्ति-प्रपत्ती एवं परम-पुरुषार्थोपायेषु निवृत्ति-धर्मेषु प्रवृत्ता अधिकारिणो द्विविधाः
अ-द्वारक-प्रपत्ति-निष्ठाः, स-द्वारक-प्रपत्तिनिष्ठाश् चेति ।
तत्राद्याः मोक्ष-निष्पत्तौ भक्तिम् अद्वारी-कृत्य,
स्व-तन्त्रतया प्रपत्तिम् अनुतिष्ठन्ते ।
अनन्तरास् तु मोक्ष-निवृत्तौ भक्तिं द्वारीकृत्य
तद्-अङ्गतया प्रपत्तिम् अनुतिष्ठन्ते ।
उभयविधा अपि स्वतन्त्राङ्ग-प्रपत्तिभ्यां प्रपन्नाः
फल&amp;ndash;साधन&amp;ndash;भक्तिभ्यां च भक्ता अपि ।
उक्ति-निष्ठा ऽऽचार्य-निष्ठा च तत्र उक्ति-निष्ठा ऽऽचार्य-निष्ठा +इत्येते ऽधिकारिणो ऽपि
+अ-द्वारक-प्रपत्तिनिष्ठानाम् अवान्तर-विशेषाः ।
तत्र उक्तिर् नाम
+आनुकूल्य-सङ्कल्पाद्य्-अङ्गेषु विशदतमावभास-विहीनानां
भगवद्-व्यतिरिक्त-गत्य्-अन्तर-शून्यत्व-रूपाधिकारवतां
&amp;ldquo;सत्याम् अपेक्षायाम् रक्षिष्यती&amp;quot;ति महाविश्वास-शालिनां
शरण्य-विज्ञेय&amp;ndash;पूर्ण-प्रपत्ति-गर्भ&amp;ndash;सद्-आचार्योपदिष्टेन वाक्येन
“मद्-रक्षणं तवैव भरतया स्वीकरणीयम्”
इति भगवति प्रार्थना ।
मुग्ध-सामन्त-कुमारः सार्वभौम-समीपे</description>
    </item>
    
    <item>
      <title>०९ उपायविभागः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/09_upAyavibhAgaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/09_upAyavibhAgaH/</guid>
      <description>ज्ञान-विकासः अथ इत्थम् उभय-विधयोर् अधिकारिणोर् अनुष्ठेय उपायः
ज्ञान-विकास-विशेषः ।
अनेन चोपायेन साध्यः प्राप्तिरूप उपेयो ऽपि ज्ञान-विकास-विशेषः ।
तत्र प्रथमः
करण-सापेक्षः अज-शास्त्र-विहितः
सत्यत्वादि+++(=सत्यत्वम्, ज्ञानत्वम्, अनन्तत्वम्, आनन्दत्वम्, अमलत्वम्)+++-रूप-निरूपक-+++(ब्रह्म-साधारण-)+++धर्म-सहित-
तत्-तद्-+++(→दहर-प्रपत्त्यादि-३२-मोक्ष-विद्यासु)+++विद्या-विशेष-प्रतिनियत-
गुण-विशिष्ट-वेषेण पर-ब्रह्म-विषयकः ।
द्वितीयस् तु
करण-निरपेक्षः स्वरूप-प्राप्तः गुण-विभूत्य्-आदिभिः
परिपूर्ण-ब्रह्म-विषयकः ।
तस्य चैतन्यानुभवस्य परीवाह+++(=तटाकाधिक-जल-प्रवाह)+++-रूपतया
कैङ्कर्य-विशेषो ऽप्य् उपेयः ।
ब्रह्म निरुक्तोपायोपेय-भूत&amp;ndash;ज्ञान-विकास-विशेषस्य विषयी-भूतं परं ब्रह्मापि
फल-प्रदत्व&amp;ndash;भोग्यत्व-रूपाभ्याम्
उपाय उपेयं च भवति ।
तत्राद्वारक-प्रपत्ति-निष्ठ-विषये
उपायान्तर-व्यवधानापेक्षा-विरह-सह-कृत-
फल-प्रदत्व-रूपेण
+उपायान्तर-स्थान-निवेशेन विशिष्टत्वाद्
ईश्वरस्य उपायत्वम् ।
स-द्वारक-प्रपत्ति-निष्ठ-विषये तु
कर्म-योगारम्भम् आरभ्य +उपासना-पूर्ति-पर्यन्तं
मध्ये ऽनुष्ठेयैर् दुष्करैर् उपायैः साध्यायाः</description>
    </item>
    
    <item>
      <title>१० प्रपत्तियोग्यः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/10_prapattiyogyaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/10_prapattiyogyaH/</guid>
      <description>अथास्यां न्यास-विद्यायाम्
अधिकार-विशेषः परिकर-विशेषो ऽङ्गि-स्वरूप-विशेषश् चावगन्तव्यः ।
तत्र सामान्येन अधिकारो नाम
तत्-तत्-फल-कामना-सहितं तत्-तद्-उपाय-सामर्थ्यम् ।
सामर्थ्यं च
ज्ञानम्, यथा-ज्ञानम् अनुष्ठानार्हत्वम्, शास्त्रानुमत-जाति-गुणादि-योगित्वं च । निरुक्ताधिकार-विशिष्टस्य साध्यतया
ऽनूद्यमानं प्रयोजनं फलम् ।
एतादृश-फल-साधनतया विधीयमान उपायः ।
अत्र स्वतन्त्र-प्रपत्ति-निष्ठस्य
भक्ति-योग-निष्ठापेक्षया मुमुक्षुत्व&amp;ndash;शास्त्र-जन्य-सम्बन्ध-ज्ञानादौ तौल्ये सत्य् अपि
आकिञ्चन्यम् अनन्य-गतिकत्वं च विशिष्टाधिकारः ।
तत्र आकिञ्चन्यम् उपायान्तर-सामर्थ्याभावः ।
अनन्य-गतिकत्वं प्रयोजनान्तर-वैमुख्यं, शरण्यान्तर-वैमुख्यम् अपि ।
तीव्रतम-मुमुक्षा-विरहात् देहानुवृत्त्य्-आदि-प्रयोजनान्तर-सक्तस्य तु
प्रपत्त्यनुष्ठाने सति
प्रयोजनान्तर-सङ्गानुगुणो मोक्षविलम्बो भवति ।+++(5)+++
निरुक्ताकिञ्चन्यानन्यगतिकत्वयोर् निबन्धनम्+++(=कारणम्)+++
उपायान्तरेषु अज्ञानम्, अशक्तिः, फल-विलम्बासहिष्णुता च ।</description>
    </item>
    
    <item>
      <title>११ परिकरविशेषः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/11_parikaravisheShaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/11_parikaravisheShaH/</guid>
      <description>आत्म-निक्षेप-रूपायाम् अस्यां विद्यायाम्
आनुकूल्य-सङ्कल्पः, प्रातिकूल्य-वर्जनम्, कार्पण्यम्, महाविस्श्वासः, गोप्तृत्व-वरणं चेति पञ्च परिकराः ।
परिकराः आनुकूल्य-सङ्कल्पो नाम
स्वाम्य्-अभिमत-करणानुकूल&amp;ndash;पारार्थ्य-ज्ञान-जन्यः
&amp;ldquo;विहिते प्रवृत्त्या भगवदानुकूल्यं करिष्ये&amp;rdquo; इति सङ्कल्पः ।
प्रातिकूल्य-वर्जनं
स्वाम्य्-अभिमत-करणानुकूल&amp;ndash;पारार्थ्य-ज्ञान-जन्यः
&amp;ldquo;निषिद्ध-निवृत्त्या भगवत्-प्रातिकूल्यं न करिष्ये&amp;rdquo; इति सङ्कल्पः ।
अनयोश् च प्रयोजनम् अपाय-परिहारः ।
कार्पण्यम् -
उपायान्तरासामर्थ्य&amp;ndash;प्रयोजनान्तर-वैमुख्य&amp;ndash;शरण्यान्तर-वैमुख्यानुसन्धानम् ।
तच् च शरण्य-कारुण्योत्तम्भनार्थम्, उपायान्तर-स्पर्श-राहित्यार्थं चोपयुज्यते ।
महा-विश्वासः -
&amp;ldquo;अनुकूलान् अस्मान् भगवान् रक्षिष्यती&amp;quot;ति सुदृढो ऽध्यवसायः ।
स च वक्ष्यमाण-शङ्का-पञ्चकम् अपनुद्य
प्रपत्तेः अवश्य-कर्तव्यतायां
भर-न्यसनानन्तरं लेश-मात्रेऽपि
स्व-रक्षण-व्यापारे स्वस्यानन्वितत्व-रूपे निर्भरत्वे च प्रयोजकः ।</description>
    </item>
    
    <item>
      <title>१२ साङ्गं प्रपदनम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/12_sAngaM_prapadanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/12_sAngaM_prapadanam/</guid>
      <description>अथ अस्मिन् शास्त्रार्थे
यथावस्थितात्म-निक्षेपः अङ्गी ॥
स च +++(यथावस्थितात्म-निक्षेपः)+++
आत्मात्मीय-रक्षण-व्यापारे स्वाधीनतया
आत्मात्मीय-रक्षण-फले स्वार्थतया च
स्वस्यान्वयं विनैव
रक्षा-भर-न्यासोद्देशकः,
सर्व-रक्षकं सर्व-शेषिणं सर्वेश्वरं प्रति अत्यन्त-पारतन्त्र्य-विशिष्ट&amp;ndash;शेषत्वानुसन्धान-लक्षणः ।
अस्य अनुसन्धान-विशेषस्य विशिष्टाकारस् तु
शेषिणः स्व-तन्त्रस्य सर्वेश्वरस्य
स्व-प्रयोजनाय, स्वयम् एव संरक्षण औपयिकः,
अनन्यार्हानन्याधीन-शेष-भूतो ऽहं न मम शेषत्वायार्हः,
&amp;ldquo;यत् किञ्चिद् वस्तु-पशु-पुत्रादिकं निरुपाधिकतया मदीयम्&amp;rdquo;
इत्यप्य् अभिमन्तुम् अप्य् अनर्हम्
आत्मानम् आत्मीयं च सर्वं भवत एव शेष-भूतं,
अस्य रक्षण-भरः सर्व-रक्षकाय भवत एव ,
रक्षण-फलम् अपि प्रधान-फलिने भवत एव
इति भावना ।</description>
    </item>
    
    <item>
      <title>१३ कृतकृत्याधिकारः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/13_kRtakRtyAdhikAraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/13_kRtakRtyAdhikAraH/</guid>
      <description>इत्थं प्रपत्ति-रूपोपाय-विशेष-निष्ठः पुरुषः
प्रपत्तेर् अनन्तरं फलं प्रति कर्तव्यांश-विरहात्
कर्तव्यांशस्य सकृद्-अनुष्ठानेनैव सिद्धत्वात्
स्व-तन्त्रे सत्य-सङ्कल्पे भगवति न्यस्त-भरम् आत्मानम् अवधार्य निर्भरः,
विश्वसनीयं, समर्थं, सिद्धोपायत्वेन स्वीकृतं सर्वेश्वरं फल-प्रदम् अनुसन्धाय निस्संशयः,
स-वासनं परित्यक्तान् अन्य-पुरुषार्थान्,
स-साधनं परित्यक्तान् अन्योपायान्,
अ-किञ्चनस्य अ-यत्नेन निधि-सिद्धिवत् सम्पत्स्यमानां परम-पुरुषार्थ-सिद्धिं
चावलोक्य सन्तुष्टः
स्व-सजातीयाग्नीन्द्रादि-देवतान्तर-परिचरण-कारणी-भूतस्य ऋणस्य अपाकृतत्वात्
नित्य-नैमित्तिकेषु कर्मसु
मन्त्र-गतानाम् अग्नीन्द्रादि-शब्दानाम् अवयव-शक्ति-पौष्कल्येन नारायण-पर-तत्त्वम् अवधार्य
शास्त्र-वेद्याज्ञानुज्ञा-परिपालन-रूप-कैङ्कर्य-मुखेन प्रत्यक्ष-विदित-परम-पुरुषाभिप्रायो
मुक्त इव भगवतः किञ्चित्-करः सन्
उपाय-पूर्त्या कृत-कृत्य इति
पुरुषार्थ-पूर्त्या कृतार्थ इति च
शास्त्रैः शास्त्र-ज्ञैश् च प्रशंसनीयो भवति ॥
शोकः एतादृक्षस्य मुमुक्षोः</description>
    </item>
    
    <item>
      <title>१४ स्वनिष्ठाभिज्ञानाधिकारः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/14_svaniShThAbhijnAnAdhikAraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/14_svaniShThAbhijnAnAdhikAraH/</guid>
      <description>एवम् एतादृश-नैर्भर्य-प्रयोजकतया
कृत-कृत्यताम् अवधारयितुं
स्व-रूप-+उपाय&amp;ndash;पुरुषार्थ-विषयक&amp;ndash;निश्चय-लक्षणायाः
स्व-निष्ठाया अभिज्ञानम् आवश्यकम् ।
स्व-रूप-निष्ठा तत्र स्व-रूप&amp;ndash;निष्ठायाम् अभिज्ञापकानि लिङ्गानीमानि -
पर-कृत-परिभव-वेलायां परिभावकोदाहृत-दोषाणां देहानुबन्धित्व-ज्ञानेन स्व-रूपाननुबन्धित्व-ज्ञानेन च विषाद-राहित्यं,
तेषु च परिभावकेषु वृथा पतिष्यन्तीति अपार-कारुण्यं,
स्व-गत-दोष-स्मारकतया उपकार-स्मरणं,
स्व-स्व-कर्मानुगुण-फल-प्रदान+++(-तत्-क्षय-)+++-लक्षण&amp;ndash;दया-रसवता भगवता प्रेर्यमाणाः परिभवन्तीति
तेषु निर्विकार-चित्तत्वं,
प्रारब्धं च कर्म स-मूलं विनश्यतीत्य् अतिसन्तोषश् च ।
तद् एतेषु चिह्नेषु परिदृश्यमानेषु
अचिद्-विलक्षणे सर्व-भूतानुकूल्याद्य्-अर्ह-ज्ञान-शालिनि
सर्वतो-मुखाकिञ्चन्यवति
स्वतः सर्व-समस्य कर्मानुगुण-फल-प्रदस्य स्व-तन्त्रस्य शेषिणः शेष-भूते
पर-तन्त्रे, परायत्त-हिते, स्व&amp;ndash;स्व-रूपे निष्ठास्तीति विजानीयात् ॥
उपाय-निष्ठा अथ उपाय-निष्ठायाम् अभिज्ञापकानि चिह्नानि-
भगवद्-व्यतिरिक्ते स्वस्मिन् परस्मिन् वा</description>
    </item>
    
    <item>
      <title>१५ उत्तरकृत्याधिकारः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/15_uttarakRtyAdhikAraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/15_uttarakRtyAdhikAraH/</guid>
      <description>एवं कृत-कृत्याः स्व-निष्ठाभिज्ञानवन्तः अधिकारिणः
स्वादुतमत्वात् स्वयं-प्रयोजनं,
शास्त्र-विभक्त-काल-विशेष-नियतं,
शृङ्खलावद् अन्योन्यम् अनुबद्धं,
स्वामि-सन्तोषस्य कारणं कार्यं च
स्वरूपानुरूप&amp;ndash;काल-क्षेपार्थम् उत्तर-कृत्यम् अनुतिष्ठेयुः ॥
तन्-निष्ठानुगुणं च ज्ञातव्यांशेषु
अज्ञातम् अंशं निष्कृष्य +++(=निष्कर्षं लब्ध्वा)+++,
कृत-कृत्या इत्य् अनादृत्य,
ज्ञान-भक्त्य्-आद्य्-अपेक्षायां बाधकाभावात्
परम-शेषिणि चित्त-रञ्जनार्थं विशेष-ज्ञ-सकाशात् विज्ञाय,
स्व-स्व-वर्णाश्रम-जाति-गुणाद्य्-अनुगुणं कर्तव्यांशं निष्कृष्य, अनुष्ठाय च,
एतद्-अनुष्ठान-भावनया स्वोत्कर्षं पर-निकर्षं च कदापि नानुसन्दधीरन् +++(आकिञ्चन्य&amp;ndash;भगवत्-प्रसादाद्य्-अनुसन्धानेन)+++ ॥
अथ कदाचित् शरण्य-प्रसाद-विशेष-मूलेषु फलोद्गम-पर्वसु प्राप्तेष्व् अपि स्वाधिकार-प्रविष्टम् आकिञ्चन्यम्, अनिवार्यं कार्पण्यं च पुरस्-कृत्य,
अनादेः कालात् प्रवृत्ताम् अनर्हतां,
महतीं च कैङ्कर्य-विनष्टिम् अनुचिन्त्य, अनवाप्यावसादं,
पथ्यतमेन हिततमेन च शरण्योपदेश-विशेषेण</description>
    </item>
    
    <item>
      <title>१६ पुरुषार्थ-काष्ठा</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/16_puruShArthakAShThA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/16_puruShArthakAShThA/</guid>
      <description>भगवत्-कैङ्कर्यं हि अस्य पुरुषार्थः ।
स चेत् भागवत-कैङ्कर्य-पर्यन्तः स्यात्
सैव हि पुरुषार्थ-काष्ठा ।
तत्प्रकारस् त्व् इत्थम्-
सर्वेश्वरं प्रति शेष-भूतोऽसौ चेतनः
शेषि-विषये कञ्चनातिशयम् +++(न प्रतिकूलम्)+++ आदधीत ।
स चातिशयः वस्तु-शक्त्य्-अनुरोधेन प्रवर्तते -
शरीरत्वादि-मुखेन क्रियमाणस्य अतिशयस्य अचेतन-साधारण्यात्।+++(=??)+++
विशिष्य चैतन्य-मुखेनातिशये कर्तव्ये सति
तत्र शास्त्र-विरुद्ध-प्रवृत्तौ सत्यां
शासितुः दण्ड-धरस्येश्वरस्य लीला-रसोत्पादन-द्वारा अतिशयम् आधत्ते ।
शास्त्राविरुद्ध-प्रवृत्तौ सत्याम्
ईश्वरस्य सन्तोषम् उत्पाद्य
तदीयौदार्यादि-गुण-प्रकाशन-द्वारा अतिशयम् आधत्ते ।
एवं मुक्ता नित्याश्च
ईश्वराभिप्राय-साक्षात्कार-पुरस्सरं क्रियमाणेन कैङ्कर्येण
भोग-विशेषोत्पादन-मुखेन यथा ऽतिशयाधायकाः,
तथा असाव् अपि कृत-कृत्यः शास्त्र-मुखेन ईश्वराभिप्रायं विदित्वा</description>
    </item>
    
    <item>
      <title>१७ शास्त्रीयनियमनम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/17_shAstrIyaniyamanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/17_shAstrIyaniyamanam/</guid>
      <description>अथेत्थं शेषत्व-सम्बन्ध-मूलस्य भगवद्-भागवत-कैङ्कर्यस्य +अनुष्ठानं
शास्त्र-सापेक्षानुरागात् आहोस्वित् तन्-निरपेक्षानुरागाद् वा
इति मीमांसायां प्रकृति-मण्डलान्तर्गतस्य अस्याधिकारिणः
प्रदीपवत् शास्त्रम् एव अपेक्षितम्,
अतो न यथारुचि कर्तुं युक्तम्, किं तु शास्त्रोक्त-नियमानुसारेणैव युक्तम् अनुष्ठातुम् ।
शास्त्रेणैव विकल्पिते विषये यथारुचीति ज्ञेयम् ॥
इत्थं शास्त्रोक्त-नियमानुवर्तनम्
अ-पूर्णोपायानाम् अधिकारिणाम्
उपाय-पूर्ति-प्रतिरोधि-दुरित-शमन-मुखेन भगवत्-प्रसादं जनयति ।
पूर्णोपायानां तु अतिलङ्घन-हेतुकाप्रीत्य्-अनुदय-मुखेन भगवत्-प्रीतिं वर्धयति ॥
तत्र शास्त्र-विहितो धर्मः
आज्ञानुज्ञाभेदेन द्विविधः ।
तत्र आज्ञा-सिद्ध-धर्मानुष्ठानम्,
अननुष्ठान-निबन्धनं प्रत्यवायं प्रतिरुणद्धि ।
अनुज्ञा-सिद्ध-धर्मानुष्ठानं तादृश-प्रत्यवायानावहम् अपि
भगवत्-प्रीत्यर्थम् एव उपादित्सितं सत् क्रमस्य आज्ञा-सिद्धत्वात्
अ-ज्ञात-क्रम-दोष-परिहाराय स-क्रमम् एवोपादेयम् इति सिद्धम् ॥</description>
    </item>
    
    <item>
      <title>१८ अपराधपरिहारः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/18_aparAdhaparihAraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/18_aparAdhaparihAraH/</guid>
      <description>एवं भगवच्-छेषतैक-स्वभावस्य शास्त्र-नियत-तत्-कैङ्कर्यैक-रसिकस्य +अधिकारिणः
अनापदि बुद्धि-पूर्वकापराधः
स्वी-कृत-कैङ्कर्यैक-निष्ठा-विरुद्धत्वात् प्रायशो न सम्भवति ।
प्रारब्ध-कर्म-विशेष-वशात्, देश-कालावस्थादि-वशात्, प्रमाद-वशात्, सुषुप्त्य्-आद्य्-अवस्था-वशाच् च
सम्भवन्न् अपि अश्लेष-विषयतया विनश्यति ॥
अथ मोक्षार्थ-प्रपत्त्य्-अनुष्ठान-वेलायां
बुद्धि-पूर्वक-पापारभक-पापानाम् अपि निवृत्तिम् अनन्तर्भावयतां
सर्पेणेव शरीरेण सह निवसताम्
आत्म-गुण-पूर्ति-विरहात्,
मन्द-धैर्याणाम् इव ऋषीणां +++(??)+++
बुद्धि-पूर्वके ऽपि क्वचिद्-विपरीतानुष्ठाने सति
निसर्ग-सुहृद्-रक्षणोन्मुखः श्रियःपतिः
लज्जानुतापादिभिः यथाधिकारं प्रायश्चित्तम् आसादयति ॥
एवं प्रारब्ध-कर्म-विशेष-वशात् कठिन-प्रकृतीनां
यथाधिकारं प्रायश्चित्तम् अ-कृतवतां
काणत्व-खञ्जत्वादि-लक्षणोपक्लेश-रूप&amp;ndash;पाप-निवर्तकोपायान् पुरस्कृत्य,
क्षमाप्रेम-दया-वात्सल्यादिना मन्दी-भूत-प्रतापः भगवान्
लघुना दण्डेन संरक्षति ।
एवं-करणम् अपि
पूर्व-प्रपत्ति-फली-भूत&amp;ndash;क्षमा-प्रकार-भेद इति भगवति कृतज्ञताम् एव परिपोषयेत् ॥</description>
    </item>
    
    <item>
      <title>१९ स्थानविशेषः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/19_sthAnavisheShaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/19_sthAnavisheShaH/</guid>
      <description>अथ यावज्-जीवम् एवं स्वयं-प्रयोजनतया निरपराधानुकूल-वृत्तिमतस्
त्वरावतश् च परमैकान्तिनः
अनुकूलम् अनुगुणम् आवास-स्थानं विमर्शनीयम् ।
तत्र आर्यावर्तादि-पुण्य-देशानां
युग-स्वभावेन इदानीं व्याकुलतया प्रतिष्ठित-चातुर्-वर्ण्य-धर्म एव प्रदेशः समुपादेयः ॥
तत्रापि भागवतोत्तरः,
ताम्र-पर्णी&amp;ndash;कावेरी-कृत-माला&amp;ndash;पयस्विन्य्-आदि-पुण्य-तीर्थोत्तरः,
भगवद्-भागवताभिमान-विषयी-भूतः श्रीरङ्ग&amp;ndash;हस्ति-गिरि&amp;ndash;वेङ्कट-गिरि&amp;ndash;यदु-गिर्यादिः सत्त्वोत्तरो वा
क्षेत्र-विशेषः मुमुक्षुभिः परिग्राह्यः ।</description>
    </item>
    
    <item>
      <title>२० निर्याणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/20_niryANam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/20_niryANam/</guid>
      <description>अथ भगवच्-छरणाव् एव शरणं प्रपन्नाः
भगवता दत्तं हस्तम् अवलम्बमानाः
तेनैव स्वाभिमते देश-विशेषे पर्यवस्थापिताः
समभिषिक्त&amp;ndash;सार्वभौम-महिषीवत् पारमैकान्त्य्-आनुगुणां वृत्तिम् आतिष्ठेरन् ॥
एवं स्थितेष्व् अधिकारिषु
प्रारब्ध&amp;ndash;दुष्-कृत&amp;ndash;विशेष-वैचित्र्याधीनो ऽहङ्-कारः, मम-कारः, तद्-अधीनापचारः,
प्रयोजनान्तराभिलाषः, तत्-प्रयुक्तो देवतान्तर-स्पर्शः,
बुद्धि-दौर्बल्यम्, उपायान्तर-प्रत्याशा
चेत्य्-एवम्-आदि-वैपरीत्यवतां
प्रारब्ध-सुकृत-विशेषेण पूर्व-प्रपत्ति-सङ्कल्प-विशेषेण च
अच्छिद्रे कैङ्कर्ये प्रतिष्ठितवतां च
अस्मात् संसारात् निर्याणे
विलम्बो ऽविलम्बश् च सम्भवतः ॥
तत्र पूर्वेषां प्रपन्नानां चार्वाकादीनाम् इव अहङ्कार-ममकारौ न प्रसरतः ।
गच्छतः स्खलनम् इव
कदाचित् प्रसरन्ताव् अपि
उदीच्य-विवेकेन विलीयेताम् ।
तथा सम्भूताश् चापराधाः
प्रायश्चित्तावधिकाः शिक्षावधिकाः अनुभवावधिका वा</description>
    </item>
    
    <item>
      <title>२१ गतिचिन्तनम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/21_gatichintanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/21_gatichintanam/</guid>
      <description>अथ वत्सलो हार्दः परमात्मा स्थूल-शरीर-लक्षण&amp;ndash;ब्रह्म-पुरात्
ब्रह्म-नाडी-रूप&amp;ndash;प्रधान-द्वारेण
एनं मुमुक्षुं प्रस्थाप्य अर्चिर्-अहः&amp;ndash;पूर्व-पक्षोत्तरायण-संवत्सर-
वाय्व्-आदित्य-चन्द्रामानव-संज्ञक&amp;ndash;वैद्युत-पुरुष-
तत्-सहकारि&amp;ndash;वरुणेन्द्र-प्रजापत्य्-अभिधानैः अतिवाहिकैः प्रसिद्ध-तत्-तल्&amp;ndash;लोक-पालैः
नित्यसूरिभिर् वा
स्वयम् एव देवयान-पथं गमयत्य् अनुभावयति च
तत्-तल्&amp;ndash;लोक-पाल-कृतां सपर्याम् ॥
अथ चिर-काल-काङ्क्षितं देश-विशेषं प्रापय्य,
कर्म-फल-विशेष-भोगार्थतया विना
केवल-विद्यया ऽवस्थापितं गत्यर्थम् एव
अनुवर्तमानं सूक्ष्मशरीरं नदी-तरणायोपात्तं पोतम् इव विनिवर्त्य
विरजां तारयित्वा
दिव्य-शरीरं प्रदाय,
ऐरंमद-नामकं सरो-विशेषं, सोम-सवन-संज्ञकम् अश्वत्थं च उपगमय्य, मालाञ्जन-चूर्ण-वासो-भूषण-हस्तानाम् अप्सरसां पञ्च-शत्या अभ्यागमय्य
ब्रह्मालङ्कारं कारयति ॥
अथास्मिन् ब्रह्म-गन्ध-रस-तेजांसि प्रवेश्य
&amp;ldquo;भगवतः कुल-दासाः समागता&amp;rdquo;
इति अत्यादरेण क्रमशः प्रत्युद्गच्छत्सु मकुटालङ्कृतेषु नित्य-सूरिषु</description>
    </item>
    
    <item>
      <title>२२ परिपूर्णब्रह्मानुभवः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/22_paripUrNabrahmAnubhavaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/venkaTa-nAtha-shAkhA/venkaTanAthaH/rahasya-traya-sAraH/laxmIpura-shrInivAsa-sangrahaH/1_arthAnushAsana-vibhAgaH/22_paripUrNabrahmAnubhavaH/</guid>
      <description>अथानेन गति-विशेषेण
परमं पदम् उपगतवतः
सर्व-देश&amp;ndash;सर्व-काल&amp;ndash;सर्वावस्थास्व् अपि सर्वेश्वरम्
अनन्त-गुण-विग्रह-विभूति-चेष्टितेषु क्वचिद् अपि सङ्कोचम् अन्तरेण
निरतिशय-भोग्यतया विषयी-कुर्वन्न् अनुभवः
परिपूर्णानुभव इत्युच्यते ।
अस्मिन्न् अनुभवे निरतिशय-भोग-रूपे
मुक्तानां भगवतश् चेषद् अपि वैषम्य-विरहात्
परमं साम्यम् इत्युच्यते ॥
अत्र भगवत्-स्वरूपस्य भोग्यत्वात्
तद्-अनुबन्धी सर्वोऽपि प्रकारः
भोग्यः भवति मुक्तानाम् ।
यथा राजमहिष्याः भोग्य-भूतस्य राज्ञः सम्बन्धि-भोग्य&amp;ndash;भोग-स्थान&amp;ndash;भोगोपकरणादिकम्,
अतस् सर्व-प्रकार-विशिष्ट एव सर्वेश्वरो भोग्यः ।
अत्र निरतिशयानुकूलत्वात् परम-प्राप्यत्वाच् च
भगवत्-स्वरूपं,
परिपूर्णानुभव-प्राप्तेः भोग्य-भूत-सत्त्वोत्तर-देश-विशेष-प्राप्त्य्-अनन्तर-भावित्वात् तादृशो देशविशेषः,
अस्य चानुभवस्याश्रयतया ऽनुभाव्यत्वात्
भगवद्-विभूति-भूतं ज्ञानानन्द-लक्षणं स्व-स्वरूपं चेत्य् एतत् त्रितयं</description>
    </item>
    
  </channel>
</rss>
