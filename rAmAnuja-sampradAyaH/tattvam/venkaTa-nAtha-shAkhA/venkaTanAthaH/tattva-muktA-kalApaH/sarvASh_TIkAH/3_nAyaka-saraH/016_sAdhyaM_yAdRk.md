+++
title = "016 साध्यं यादृक्"

+++
<details><summary>मूलम्</summary>

साध्यं यादृक् सपक्षे नियतमवगतं स्याद्धि पक्षेऽपि तादृक् तस्मात्कर्मादियुक्तः प्रसजति विमते कार्यताद्यैस्तु कर्त्ता ।  
एतत्तत्सिद्ध्यसिद्ध्योर्न घटत इति न क्ष्मादिपक्षे सपक्षव्याप्ताकारप्रसङ्गात्तदनुपगमने न क्वचित्स्यात्प्रसङ्गः ॥ १६ ॥
</details>

<details><summary>सर्वाङ्कषा - १६</summary>

कमा 

15 

एवं कार्यत्वहेतुकमीश्वरानुमानमपि न प्रतितिष्ठतीति प्रदर्शयति विस्तरेण - साध्यमित्यादिना । **सपक्षे** = दृष्टान्ते **यादृक्** = यादृशरूपविशिष्टम् साध्यम् **नियतम्** = हेतुव्यापकम् **अवगतम्** = पूर्वं गृहीतम्, तादृक् **हि** = तादृशरूपविशिष्टमेव हि साध्यम् पक्षेऽपि **स्यात्** = सिद्ध्येत् । **तस्मात्** = एवं सपक्षे दृष्टतुल्यस्य साद्ध्यस्यैव पक्षेऽपि सिद्धेः **कार्यताद्यैस्तु** = कार्यत्वादिभिस्तु हेतुभिः **विमते** = पक्षे **कर्ता** = सिद्ध्यन् कर्ता **कर्मादियुक्तः** = कर्मतत्कृतशरीरादियुक्त एव **प्रसजति** = निश्चितो भवति । ईश्वरस्तु अकर्मवश्यः कथमनेनानुमानेन सिद्ध्येत् ? ‘क्षित्यङ्कुरादिकं सकर्तृकम्, कार्यत्वात्' इत्यनुमानेन हि जगत्स्रष्टृतया ईश्वरस्साध्यते तार्किकैः । ' यत्र यत्र कार्यत्वम्, तत्र सकर्तृकत्वम्, यथा घटादौ' इति किल व्याप्तिः प्रदर्श्यते । एवं व्याप्तिग्रहणवेलायां यादृशं सकर्तृकत्वं सपक्षे घटादौ दृष्टम्, अनया व्याप्त्या पक्षे क्षित्यङ्करादौ सिद्ध्यन् कर्ता, घटादौ दृष्टकुलादितुल्य एव सिद्धयेत् । ततश्चानेनानुमानेन सिद्ध्यन्नीश्वरः कुलालतुल्य एव कश्चिच्चेतनः कर्मपरवशः सिद्ध्येत्, न तु तद्विलक्षणः ईश्वरः सिद्ध्येत् ॥ 

नि ननु 'ईश्वरः कर्मपरवश एव सिद्ध्येत्' इत्यापादनं न घटते । किं ईश्वरं सिद्धं कृत्वैवमापाद्यते, उतेश्वरमसिद्धं कृत्वा ? न द्वितीयः, ईश्वरस्यैवासिद्धत्वे, तस्य कर्मवश्यत्वापादानम् अजातपुत्रस्य नामकरणवन्न 

389 

एतत् तत्सिद्ध्यसिध्योर्न घटत इति न क्ष्मादिपक्षे सपक्ष- 



व्याप्ताकारप्रसङ्गात् तदनुपगमने न क्वचित् स्यात् प्रसङ्गः ॥16॥ 



घटेत । न प्रथमः, ईश्वरस्य सिद्धत्वादेव । सिद्धस्य निराकरणायोगात् इति शङ्कते - एतदित्यादि । **एतत्** = एवमापादनम् सिद्ध्यसिद्ध्यो : ईश्वरस्य सिद्धौ, असिद्धौ वा, न **घटते** = उक्तक्रमेण न युज्यते । एतन्निराकरोति - इति नेति । कुत इत्यत्र - क्ष्मादीति । **क्ष्मादिपक्षे** = क्षित्यादिरूपे पक्षे **सपक्षव्याप्ताकारप्रसङ्गात्** = सपक्षे **व्याप्तः** = निरूपकतया आश्रयतया च व्याप्तिविशिष्टो य आकारः, तस्य **प्रसङ्गात्** = आपादनात् । निरूपकतया व्याप्तिविशिष्टः साध्यः, आश्रयतया व्याप्तिविशिष्टः हेतुः । हेतुसाध्ययोः यादृशरूपविशिष्टयोर्व्याप्तिः सपक्षे पूर्वं गृहीता, तादृशाकारस्यापादनात् न सिद्ध्यसिद्धिभ्यां व्याघातः । ईश्वरं प्रत्येकीकृत्यापादाने तथा दोषः स्यात्, न तु विशिष्टस्यापादाने । घटादौ हि सपक्षे शरीरिकर्तृकत्वं दृष्टमिति, क्षित्यादावपि तदेवापाद्यते— ‘क्षित्यादिकं यदि सकर्तृकं स्यात्, तदा घटादिवच्छरीरिकर्तृकं स्यात्' इत्यापादने न पूर्वोक्तदोषः॥ 



ननु ' क्षित्यङ्कुरादिकं सकर्तृकम्, कार्यत्वात्' इति प्रयोक्तुः सकर्तृकत्वं न शरीरिकर्तृकत्वं संमतम्, कृतिजन्यत्वमात्रमेव । अतः ' क्षित्यादिकं यदि यत्नजन्यं स्यात्, तदा घटादिवत् स्यात्' इत्येवापादनं कर्तव्यम् । तच्च पूर्वपक्षिण इष्टमेव । तर्फे आपाद्यस्य परानिष्टत्वमावश्यकम् । प्रकृते च तदभावात् इदमापादनमयुक्तमित्यत्राह – तदनुपगमन इत्यादि । **तदनुपगमने** = तस्य उक्तस्यापादनस्य **अनुपगमने** = अनङ्गीकारे **क्वचित्** = कुत्रापि प्रसङ्गः तर्कः न **स्यात्** = न भवेत् । परसंमतसाध्यस्वरूपमादायैव तर्कः प्रसञ्जनीय इति यदि, तदा कुत्रापि तर्कप्रयोगः न केनापि कर्तुं शक्यः । साध्यं हि विवादग्रस्तम् । तत् प्रतिवादिना नाङ्गीकर्तुं शक्यम्। यद्यङ्गीक्रियते, तर्हि विवाद एव न स्यात् । ततश्च तर्कप्रयोगस्य क्वावकाशः ? अतः ' क्षित्यङ्कुरादिकं यदि सकर्तृकं स्यात्, तर्हि शरीरजन्यं स्यात्' इति प्रसञ्जनं युज्यत एव । यत्र सकर्तकत्वं घटादौ दृष्टान्ते, तंत्र शरीरजन्यत्वमेव दृश्यते । अतः तेनैव दृष्टान्तेन क्षित्यङ्कुरादेः शरीरजन्यत्वं सिद्ध्येत् । ततश्च कर्मवश्यत्वमपि ईश्वरस्य सिद्धयेदिति नोक्तानुमानेनेश्वरसिद्धिः ॥ 

यद्यपि 'पर्वतो वह्निमान् धूमात्' इति प्रयोगे, धूमस्य प्रत्यक्षसिद्धत्वान्न तत्र विवादः । वह्निविषय एव संशयः । अत्र 'धूमोऽस्तु वह्निर्मास्तु' इत्यापेक्षस्याप्रयोजकशङ्केति व्यवहारः । तस्योत्तरम् 'यदि वह्नि क्षे स्यात्, तर्हि धूमोऽपि न स्यात्' इति । अयमेव ' तर्कः' इत्युच्यते । अस्य विस्तरोऽनुमानप्रकरणे भविष्यति । प्रकृते ‘क्षित्यङ्कुरादिकं कर्तृजन्यम्, कार्यत्वात्, घटवत्' इति प्रयोगे, 'कार्यत्वमस्तु कर्तृजन्यत्वं मास्तु' इत्यप्रयोजकशङ्कायां, 'यदि कर्तृजन्यत्वं न स्यात्, तर्हि शरीरजन्यत्वमपि न स्यात्' इत्येव तर्कः वक्तव्यः । अत्र तु 'यदि कर्तृजन्यत्वं स्यात्, तर्हि शरीरजन्यत्वं स्यात्' इति तर्कप्रदर्शनं कथं घटत इत्याक्षेपः स्यात्, तथापि, साध्यस्य परेष्टत्वात्, तदङ्गीकारे परानिष्टापादनस्यैव तर्करूपत्वात् 'यदि साध्यं न स्यात् तर्हि हेतुरपि न स्यात्' इति यथाऽनुकुलस्तर्कः तैरुच्यते, तद्वदेव 'यदि साध्यं स्यात्, तर्हि एवं स्यात्' इति प्रतितर्कः प्रयोक्तुं शक्यते, परानिष्टापादनस्यैव तर्करूपत्वात् । ततश्च 'यदि कर्तृजन्यत्वं न 



162. 

390 

[ अनुमानसिद्ध ईश्वरो जीवविलक्षणो न स्यात् । यत् कार्यस्योपयुक्तं तदिह भवतु नः किं परेणेति चेन्न 

ज्ञानादेरुद्भवे तद्विषयनियमनेऽप्यर्थनादिन्द्रियादेः । 

स्यात्, तर्हि कार्यत्वमपि न स्यात्' इतिवत्, 'यदि कर्तृजन्यत्वं स्यात्, तर्हि शरीरजन्यत्वमेव स्यात् ' इत्यापादनमपि तर्को भवति, अस्यापि परानिष्टत्वात् । **सपक्षे** = दृष्टान्ते घटादौ हि कर्तृजन्यत्वात्, शरीरजन्यत्वस्यापि सत्त्वेन, घटादिदृष्टान्तेन कर्तृजन्यत्वसाधने, तेनैव दृष्टान्तेन परानिष्टस्य शरीरजन्यत्वापादनस्य प्रतितर्करूपत्वं भवति । न चैवं सति दृष्टान्ते घटादौ विद्यमानं धर्मं शरीरजन्यत्वमप्यापाद्यते यदि, तर्हि जात्युत्तरं स्यात् - यथा, 'पर्वतो वह्निमान् धूमात्, यथा महानसम्' इति प्रयोगे, ' तर्हि महानसवदेव पर्वतोऽपि घटादिमान् स्यात्' इत्यापादनवदिति चेत्, सत्यम् । अन्ते विचारयाम इदं सर्वम् ॥ १६ ॥
</details>


<details><summary>सर्वार्थसिद्धिः - १६</summary>

साध्यं यादृक् सपक्षे नियतमवगतं' स्याद्धि पक्षेऽपि तादृक्  
तस्मात्कर्मादियुक्तः प्रसजति विमते कार्यताद्यैस्तु कर्त्ता ।  
एतत्तत्सिद्ध्यसिद्ध्योर्न घटत इति न क्ष्मादिपक्षे सपक्ष-  
व्याप्ताकारप्रसङ्गात्तदनुपगमने न क्वचित्स्यात्प्रसङ्गः ॥ १६ ॥  
यानि च बहून्यनुमानानि संजगृहुः - 'कार्यायोजनधृत्यादेः पदात्प्रत्ययतः श्रुतेः । वाक्यात्संख्याविशेषाच्च साध्यो विश्व[सृड]विदव्ययः ॥' इति, तत्रान्वयिषु साधारण्यमाह - साध्यमिति ॥ यादृक् सपक्षे नियतमवगतम् - येनाकारेण व्याप्तं प्रमितमित्यर्थः । स्याद्धि पक्षेऽपि तादृक् - न हि पर्वते वह्निरनुमीयमानः उष्णत्वमपहाय सिध्येदिति भावः । व्यवहितेऽपि पश्चादुष्णत्वदर्शनात्तत्सिद्धिरिति चेन्न, प्रालेयमर्मरितैः पद्मपत्रादिभिः प्रालेयसन्निहितानुद्भूतरूपहुतवहानुमाने तदसिद्धेः । न च तत्रानुष्णो वह्निरनुमीयेत, मर्मरीभावस्यैवासिद्धिप्रसङ्गात् । यद्यनुष्णो वह्निः कश्चित्पचेत्, अन्वयव्यतिरेकवान्नीहार एव पाचकः कि न कल्प्येत? एवं सामान्यतश्शिक्षितया व्याप्त्या प्रस्तुतेऽनिष्टप्रसङ्गमाह - तस्मादिति । कार्यत्वादिभिरुर्वीदूर्वादौ कर्ता यदि सिध्येत् कर्तृव्यापककायकरणकर्मादिमान् स्यात्; तथा च नाभ्युपगम्यत इत्यनिष्टता, विपर्यये विश्रमश्च । नन्वनुमानवत्तर्कोऽपि धर्मिसिद्धिसापेक्षः, अन्यथा प्रसञ्जकं कुत्राहार्यम्? अनिष्टं कुत्र वा प्रसञ्जनीयम्? तदिहेश्वरसिद्धौ विदेहतयैव तत्सिद्धेः; तद्विरुद्धप्रसङ्गानुत्थानम् तदसिद्धौ निराश्रयस्तर्कः कुत्र किं प्रसञ्जयेदित्यभिप्रायेण चोदयति - एतदिति । परोक्तहेत्वाश्रय एव प्रतिकूलतर्काश्रय इत्यभिप्रायेण प्रतिवक्ति -नेति । विवृणोति - क्ष्मादीति । अयं भावः - यदि वयमीश्वरे धर्मिणि प्रसङ्गमवतारयामः, तदा सिद्ध्यसिद्धिविकल्पदौःस्थ्यं स्यात्; यदि च पृथिव्यादावाश्रये कार्यत्वहेतुना कर्तारं देहादिमन्तमुपस्थापयेम, तदा दूर्वादौ व्यभिचारात् न प्रतिसाधनं न प्रतितर्कश्चेति स्यात् ; किंतु संप्रतिपन्ने पृथिव्यादौ धर्मिणि साध्यधर्मस्यभावात्तद्व्यापकप्रसक्तिं ब्रूमः; अतो न कश्चिद्विरोध इति । अथ साक्षात्परसाध्यमाश्रयीकृत्य प्रसङ्गः प्रयोक्तव्य इति मन्येत, तदा प्रसङ्गस्यैवोच्छेद इति प्रसञ्जयति - तदनुपगमन इति । परेष्टसाध्यविशेषस्य स्वीकारे बहिष्कारे च व्याघातस्य दुष्परिहरत्वादिति शेषः ॥ १६ ॥
</details>
