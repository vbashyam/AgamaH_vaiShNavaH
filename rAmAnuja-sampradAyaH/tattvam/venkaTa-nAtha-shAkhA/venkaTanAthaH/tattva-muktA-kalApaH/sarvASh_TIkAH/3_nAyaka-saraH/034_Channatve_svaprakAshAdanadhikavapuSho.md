+++
title = "034 छन्नत्वे स्वप्रकाशादनधिकवपुषो"

+++
<details><summary>मूलम्</summary>

छन्नत्वे स्वप्रकाशादनधिकवपुषो ब्रह्मणः स्यादभावो भावानां छादनं हि स्फुरणविलयनं तस्य वोत्पत्तिरोधः ।  
मिथ्या दोषाद्भ्रमोक्तौ कथमधिकरणं सत्यमित्येव वाच्यं नाधिष्ठानानवस्था भवतु तव यथा नास्त्यविद्याऽनवस्था ॥ ३४ ॥
</details>

<details><summary>वरदार्य-सर्वाङ्कषा - ३४</summary>

निर्विशेषवादे ब्रह्मण **आवरणम्** = तिरोधानमपि वस्तुतो न संभवतीत्याह - छन्नत्व इत्यादि । स्वप्रकाशात् **अनधिकवपुषः** = ' असङ्गो ह्ययम्' इत्यादिश्रुतिभिः नित्यशुद्धमुक्तस्वप्रकाशस्वरूपादधिकनिखिलविशेषशून्यस्य ब्रह्मणः **छन्नत्वे** = अविद्ययाच्छादने अभावः **स्यात्** = विलय एव स्यात् । नित्यस्य कथं विलय : ? इति प्रश्ने – भावानामित्यादि । **भावानाम्** = सत्तावताम् छादनं **हि** = **आवरणम्** = तिरोधानं नाम **स्फुरणविलयनम्** = स्फुरताम्, स्फुरणनाशः **वा** = अथवा । **तस्य** = स्फुरणस्य **उत्पत्तिरोधः** = स्फुरणानारंभः स्फुरणोत्पत्तिप्रतिबन्धकत्वं वक्तव्यम् । एकस्य वस्तुनः तिरोधानं नाम प्रकाशाभावः । स च द्वेधा, प्रकाशस्यानुत्पत्तिः, प्रकाशनाशो वा । ब्रह्मणः नित्यत्वात् स्वप्रकाशत्वाच्च द्वयमपि न संभवति । संभवे वा स्वरूपनाश एव पर्यवसानम् । अत्र अभावस्थले, अभावस्य प्रतियोग्यनुपलंभरूपत्वात् स्फुरणाभावो वर्तत एवेति दोषाप्रसक्त्या भावानाम् इत्यभिहितम् । न चाभावातिरिक्तत्वपक्षेऽभावस्य स्फुरणमङ्गीक्रियत एवेति तन्मते नैवं दोष इति शङ्खयम्; तत्पक्षेऽपि अभावग्राहकप्रमाणतया, प्रमाणसहकारितया वानुपलंभस्यावश्यकत्वाङ्गीकारात् । एवं तिरोधानासंभवमुपपाद्य, तिरोधानकार्यस्य भ्रमस्यासंभवमप्युपपादयतिमिथ्येत्यादिना । **मिथ्यादोषात्** = मिथ्याभूतात् अविद्याख्यदोषात् **भ्रमोक्तौ** = भ्रमस्य समर्थने **अधिकरणम्** = भ्रमाधिष्ठानभूतं वस्तु सत्यमेव इति कथं **वाच्यम्** = वक्तुं शक्यम् । भ्रमहेतुभूताया अविद्याया मिथ्यात्वेऽपि, यथा भ्रमो भवति, तथैवाविद्यावत् ब्रह्मणोऽपि मिथ्यात्वेऽपि विश्वभ्रमो भवतु कामम् । अत्रासत्यत्वे अपि भ्रमसंभवात्, सत्यत्वनिर्बन्धो नास्तीति सूचनाय सत्यमेव इति एवकारः । तथा च ब्रह्मसत्यत्वनिर्बन्धाभावात्, ब्रह्मैव मिथ्या भवेत् । अधिष्ठानस्य भ्रमसिद्धत्वे, तद्भ्रमस्याधिष्ठानान्तरं वक्तव्यम्, पुनस्तस्याप्यधिष्ठानान्तरमित्यनवस्था स्यात् । अतोऽधिष्ठानसत्यत्वमावश्यकमिति न ब्रह्मणो मिथ्यात्वसंभव इत्यत्राह - नेत्यादि । 

180. 

445 

[अविद्याकल्पनानुपपत्तिः ] 

दोषाभावेऽप्यविद्या स्फुरति यदि ततः किं न विश्वं तथा स्यात् 

सा चान्यां कल्पिकां चेदभिलषति, तथा साऽपि चेत्यव्यवस्था । नापेक्षा चेदनादेः अकलुषधिषणागोचरत्वात् सती स्यात् 



ब्रह्मैवास्यास्तु दोषो यदि, न तु विरमेत् ब्रह्मणो नित्यभावात् ॥35॥ 

RE 

तव अधिष्ठानानवस्था न भवतु । इतरेषां मत एव स दोषः स्यात्, न तु तव मते । कुत इत्यत्र - यथेत्यादि । यथा तव अविद्यानवस्था नास्ति, तथैवाधिष्ठानानवस्थापि तव न दोषः स्यात् । तथा च लोके भ्रमहेतोर्दोषस्य सत्यत्वदर्शनेऽपि मिथ्याभूताविद्यया जगद्भ्रमो यथा, तथा मिथ्याभूताधिष्ठानेनापि भ्रमो भवितुमर्हतीति अधिष्ठानस्य ब्रह्मणस्सत्यत्वं न सिद्ध्यतीति निरधिष्ठानभ्रमवादप्रसक्त्या शून्यवादतौल्यम् । अतश्च माध्यमिकमतप्रवेशोऽनिवार्यः ॥ 

लोके हि रज्जुसर्पभ्रमादौ अधिष्ठानतया रज्जुर्यथावश्यकी, तथैव प्रकाशन्यूनतादिरूपो दोषोऽप्यावश्यकः । तत्राधिष्ठानस्य यथा सत्यत्वम्, तथा दोषस्यापि सत्यत्वं संप्रतिपन्नम् । त्वया तु अधिष्ठानस्य परं सत्यत्वमुच्यते, न तु दोषभूताया अविद्यायाः । अविद्याया मिथ्यात्वे, तत्कल्पनार्थं दोषान्तरमावश्यकमित्यनवस्था स्यादिति भिया यथाविद्यान्तरं नाङ्गीक्रियते, तथैवाधिष्ठानस्य मिथ्यात्वेऽपि अनवस्था नास्तीत्युच्यताम् । वेदान्तशास्त्रं लोकविलक्षणमिति मत्वा दोषमिथ्यात्वेऽपि भ्रमोपपत्तिवत्, अधिष्ठानमिथ्यात्वेऽपि लोकविलक्षणतया विश्वभ्रमो भवितुमर्हतीति अधिष्ठानस्य ब्रह्मणस्सत्यत्वं न स्यादिति निरधिष्ठानभ्रमवादावतारः ॥ ३४ ॥
</details>

<details><summary>सर्वार्थसिद्धिः - ३४</summary>

छन्नत्वे स्वप्रकाशादनधिकवपुषो ब्रह्मणः स्यादभावो  
भावानां छादनं हि स्फुरणविलयनं तस्य वोत्पत्तिरोधः ।  
मिथ्या दोषाद्भूमोक्तौ कथमधिकरणं सत्यमित्येव वाच्यं  
नाधिष्ठानानवस्था भवतु तव यथा नास्त्यविद्याऽनवस्था ॥ ३४ ॥  
तिरोधिमपि दूषयति - छन्नत्व इति । घटादीनां स्वस्वरूपातिरिक्तप्रकाशवत्त्वात्तन्निवर्तकैस्तिरोधानं युक्तम्; ब्रह्मणस्तु न तथेत्याशयः । अभावापत्तिं तिरोधानविकल्पेन व्यनक्ति - भावानामिति । स्फुरणविलयनं - सिद्धस्य प्रकाशस्य नाशः । तस्य - स्फुरणस्येत्यर्थः, असिद्धस्येत्यर्थापन्नम् । ननु वृत्त्यधीनप्रकाशान्तरापेक्षया तिरोधानं सिध्येत्, तन्न; तस्यापि ह्युनुत्पन्नस्य नाश्यत्वायोगादुत्पत्तिरोध इत्येष्टव्यम् । ततश्च सत्यामविद्यायां कथं तद्बाधिका वृत्तिरुपद्यते? अन्यतस्तन्निवृत्तौ किं पुनरेषा वृत्तिस्साधयेत्? स्वयमेवाविद्यां निवर्त्योत्पद्यत इति चेन्न; परस्पराश्रयापत्तेः, स्वोत्पत्त्या प्रतिबन्धकनिवृत्तिः तथा च सेति । एवं तिरोधानं दूषितम् । तदधीनं विक्षेपमपि विक्षिपति - मिथ्येति । सर्वासु भ्रान्तिष्वधिष्ठानदोषयोस्सत्यत्वमारोप्यस्य च मिथ्यात्वं दृष्टम् । ततश्च माध्यमिकं प्रति निरधिष्ठानभ्रमानुपपत्तिं वदन्, भ्रममूलस्य दोषस्य कथं मिथ्यात्वं ब्रवीषि? यद्यधिष्ठानं मिथ्या तदा तदध्यासस्याधिष्ठानान्तरं वाच्यम् । एवं चानवस्था स्यादिति चेत्, दोषमिथ्यात्वेऽपि तदध्यासार्थं दोषान्तरापेक्षयाऽनवस्था स्यादेव; यदि दोषस्य स्वरूपतः प्रवाहतो वाऽनादित्वान्नानवस्थादोष इति मन्यसे । एवमधिष्ठानमिथ्यात्वेऽप्यधिष्ठानस्य दोषवदुभयथाऽनादित्वान्न दोषः स्यात् । अथ स्यात् – न क्यं निरधिष्ठानभ्रमभीत्याऽधिष्ठानस्य सत्यत्वं ब्रूमः; अपि तु 'सत्यं ज्ञानमनन्तं ब्रह्म' इत्यादि श्रुतिसिद्धमङ्गीकुर्म इति, तर्हि दोषतयाऽभिमताया जगत्प्रकृतेरपि 'गौरनाद्यन्तवती सा जनित्री भूतभावनी' 'अव्यक्तं कारणं यत्तन्नित्यं सदसदात्मकम्', इत्यादिभिरन[वयवत्व]श्वरत्ववचनात् सर्वकालानुवृत्त्या सत्यत्वमङ्गीकार्यम् । 'भूयश्चान्ते विश्वमायानिवृत्तिरिति तद्विनाशः श्रुत' इति चेन्न; पुरुषस्य मायासंबन्धनिवृत्तौ तत्र तात्पर्यात् । मायाशब्द एव मिथ्यात्वं बोधयतीति चेन्न, आश्चर्यसृष्टिहेतुतया तदुपपत्तेः; अन्यथा 'देवमायेव निर्मिता' 'तेन मायासहस्रं तत्' इत्यादिविरोधात् । न च शुक्तिरूप्यादिषु क्वचिदपि मायाशब्दो दृष्टः । नापि मिथ्याशब्दपर्यायतया मायाशब्दं लोकवेदनिघण्टुकाराः पठन्ति । 'अनृतेन हि प्रत्यूढा' इत्यत्रानृतशब्दो न जगत्प्रकृतिविषयः, किंतु ऋतेतरदुष्कर्मपरः; ऋतं चात्र फलाभिसन्धिरहितं कर्म स्यात् । कारणविषयत्वेऽपि ब्रह्मविषयासच्छब्दवदान्यपर्यमवसेयम् । एतेन 'नासदासीन्नो सदासीत्तदानीं' 'न सत्तन्नासदुच्यत' इत्याद्यपि सदसच्छब्दाभिप्रेतव्यष्टिभेदप्रलयपरतया न तद्वैलक्षण्याय योज्यमिति ॥ ३४ ॥ इति तिरोधानाद्यनुपपत्तिः ॥
</details>


