<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०७ धर्मभूतज्ञानम् on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/</link>
    <description>Recent content in &#43;०७ धर्मभूतज्ञानम् on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/index.xml" rel="self" type="application/rss+xml" />
    <item>
      <title>०१ लक्षणादिकम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/01_laxaNAdikam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/01_laxaNAdikam/</guid>
      <description>विश्वास-प्रस्तुतिः १. अथ क्रम-प्राप्तं धर्म-भूत-ज्ञानं निरूप्यते ।
स्वयम्-प्रकाशाचेतन-द्रव्यत्वे सति विषयित्वं,
विभुत्वे सति प्रभावद्-द्रव्य-गुणात्मकत्वम्,
अर्थ-प्रकाशो बुद्धिर् इत्य्-आदि
तल्-लक्षणम् ।
अण्णङ्गराचार्यः ॥ अथ सप्तमावतारव्याख्या ॥
धर्मभूतज्ञानस्य लक्षणमाह &amp;lsquo;स्वयंप्रकाशत्व&amp;rsquo; इति । स्वयम्प्रकाशत्वं जीवेश्वरयोरप्यस्ति । तत्रातिव्याप्तिवारणाय अचेतनद्रव्यत्वे सतीत्युक्तम् । एवमप्यतिव्याप्तिर्नित्यविभूताविति सविषयत्वमित्युक्तम् । सविषयत्वं नाम स्वभिन्नविषयकत्वम् । यद्वा सविषयत्वपदेन नित्यविभूतिभिन्नत्वं विवक्षितम् । विषयप्रकाशकत्वं तु तृतीयलक्षणं वक्ष्यते ।
द्वितीयं लक्षणमाह विभुत्वे सतीत्यादि । विभुत्वं नाम सर्वद्रव्यसंयोगार्हत्वमत्र विवक्षितम् । तेन बद्धज्ञाने नाव्याप्तिः । प्रभावदिति दृष्टान्तमात्रं न तु लक्षणे प्रविष्टम् । प्रभायामतिव्याप्तिवारणाय सत्यन्तम् । द्रव्यगुणस्वरूपत्वं द्रव्यगुणात्मकत्वम् । गुणत्वं चात्र नियमेनान्याश्रितत्वम् । नत्वद्रव्यत्वम् । नियतपरमात्माश्रितद्रव्यत्वात् कालस्य तत्रातिव्याप्तिः प्रसज्यते । तद्वारणाय कालभिन्नत्वे सतीति विशेषणं देयम् । ईश्वरेऽतिव्याप्तिवारणाय द्रव्यगुणात्मकत्वमिति विशेष्यदलम् ।</description>
    </item>
    
    <item>
      <title>०२ स्वतः-प्रमाणं स्व-प्रकाशञ् च</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/02_svataH-pramANaM_sva-prakAsha~n_cha/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/02_svataH-pramANaM_sva-prakAsha~n_cha/</guid>
      <description>विश्वास-प्रस्तुतिः ४. सर्वं ज्ञानं
स्वत एव प्रमाणं,
स्वयम्प्रकाशं च ।
विप्रतिपन्ना संवित्
स्व-गत-व्यवहारम् प्रति स्वाधीन-किञ्चित्कारा +++(=स्वाधीन-प्रकाशा)+++,
स्वजातीय-सम्बन्धानपेक्ष-व्यवहार-हेतुत्वात्,
अर्थ+++(=विषय)++++इन्द्रिय-दीपवत्
+++(नाम, यथा - घटो न सजातीयं घटान्तरम् अपेक्षते, इन्द्रियो नेन्द्रियान्तरम्, दीपो न दीपान्तरम्)+++ ।
+++(चक्षुर्-इन्द्रियं नेन्द्रियान्तरम् अपेक्षत, प्रकाशाद्य् अपेक्षेत +इत्यत्र -)+++ न च चक्षुर्-आलोकयोः सजातीयत्वम्,
आहाङ्कारिक+++(-चक्षुः)+++-तैजस+++(-प्रकाश)+++-भेदाद् भेदः ।
अण्णङ्गराचार्यः &amp;lsquo;स्वतः प्रामाण्यमिति । यथावस्थितवस्तुग्रहणस्वाभाव्यात् ज्ञानानां स्वतः प्रामाण्यम् । क्वचिद्दोषबलादप्रामाणमिति भावः । ज्ञानं ज्ञानान्तरेणैव गृह्यते । न स्वत इति तार्किकादीनां मनम् ।
तत्प्रतिक्षेपाय स्वयम्प्रकाशत्वं साधयति **&amp;lsquo;विप्रतिपन्ने&amp;rsquo;**ति । स्वयम्प्रकाशा वा स्वयम्प्रकाशेति विवादविषयीभूता सवित् - स्वगतव्यवहारं प्रति स्वाधीनकिञ्चित्कारा - स्वाधीनप्रकाशा । स्वसजातीयान्तरानपेक्षस्वव्यवहारहेतुत्वात् इति शब्दार्थः । व्यवहारं प्रति किञ्चित्कारो[[?</description>
    </item>
    
    <item>
      <title>०३ जागरादि-दशानाम् उपपादनम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/03_jAgarAdi-dashAnAm_upapAdanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/03_jAgarAdi-dashAnAm_upapAdanam/</guid>
      <description>विश्वास-प्रस्तुतिः ७. ननु आगमबलात् ज्ञानस्य नित्यत्वाङ्गीकारे
कथं जागर-सुषुप्त्य्-आदि-भेद-सिद्धिः?
इति चेत्, न ।
यथा दाहकस्य वह्नेर्
दाह्य-सन्निधौ मण्य्-आदि-प्रतिबन्धकाद् दाहाभावः
तद्वत् ज्ञानस्य तिरोधायक-तमो-विशेष-सन्निधानासन्निधानाभ्यां स्वापादि-सिद्धिः,
पुंस्त्वादिवच् च - पुंस्त्वादिकम् बाल्ये तिरोहितं यौवने आविर्भवति ।+++(5)+++
अण्णङ्गराचार्यः &amp;lsquo;ननु&amp;rsquo; इति । &amp;lsquo;जानात्येवायं पुरुषः&amp;rsquo; &amp;lsquo;न हि विज्ञातुर्विज्ञातेर्विपरिलोपो विद्यते&amp;rsquo;
अवबोधादयो गुणाः । प्रकाश्यन्ते न जन्यन्ते नित्या एवात्मनो हि ते
इत्यादिशास्त्रवचनतो ज्ञानस्यात्मधर्मस्य नित्यत्वस्वीकारे स्वापादिव्यवस्था न स्यात् । ज्ञानाभावस्यैव स्वापत्वात्,ज्ञाननित्यत्वे स्वापस्यैवासिद्धिप्रसङ्गादिति शङ्कितुराशयः ।
प्रसक्तामाशङ्कां परिहरति **&amp;lsquo;ने&amp;rsquo;**ति । उद्बुद्धतमोगुणेन ज्ञानस्य तिरोहितत्वान्निरुद्धप्रसरणशक्तिकत्वादतिसङ्कुचितत्वेन स्वापे न विषयप्रकाशकत्वमस्ति । विषयज्ञानाभाव एव स्वापः । विषयप्रकाशनसमय एव धर्मभूतं ज्ञानमवभासते । नान्यथा । अतः स्वापोपत्तिः । तमोगुणप्रयुक्ताभिभवाभावे च प्रसरणशक्तेरनिरोधादिन्द्रियद्वारा प्रसृत्य विषयप्रकाशनज्ञानेन सम्भवति जागरादौ । अतः स्वापजागरव्यवस्थोपपद्यत इत्यर्थः । &amp;lsquo;पुंस्त्वादिवत्त्वस्य सतोऽभिव्यक्तियोगात्&amp;rsquo; इति ब्रह्ममीमांसासूत्रेऽयमर्थ उक्तः ।</description>
    </item>
    
    <item>
      <title>०४ द्रव्यत्व-समर्थनम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/04_dravyatva-samarthanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/04_dravyatva-samarthanam/</guid>
      <description>विश्वास-प्रस्तुतिः ९. यतः सङ्कोच-विकासावस्थावत्,
अतो +++(अवस्थाश्रयत्वाद्)+++ द्रव्यम् अपि भवति ।
आत्म-गुण-भूतस्य ज्ञानस्य द्रव्यत्वं
कथम् इति न शङ्कनीयम् -
प्रभावद् एकस्यैव द्रव्यत्व-गुणत्वयोर् विरोधाभावात् ।
अवस्थाश्रयो द्रव्यम् इति द्रव्य-लक्षणम् ।
स्वाश्रयाद् अन्यत्र वर्तमानत्वम् अपि
प्रभावत् एवोपपद्यते ।
+++(द्रव्यत्व-सिद्ध्यै अनुमान-)+++प्रयोगश् च –
“गुण-भूता बुद्धिर् +++(=ज्ञानम्)+++ द्रव्यम्, प्रसरणादिमत्त्वात्, प्रभावत्” ।
“ज्ञानं द्रव्यम्,
संयोग+अदृष्ट+अन्यत्वे सति
भावना-कारणत्वात्, आत्मवत्”
इति ।
अण्णङ्गराचार्यः आत्माश्रितस्वभावत्वे ज्ञानस्यात्मनोऽन्यत्र वृत्तिः कथमित्यत्राह &amp;lsquo;स्वाश्रयादिति । स्वाश्रयमपरित्यज्यैव विकासशक्त्या बहिः प्रसरणं प्रभाया इव ज्ञानस्य सम्भवतीत्यर्थः ।</description>
    </item>
    
    <item>
      <title>०५ विविधानि नामानि रूपाणि च</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/05_vividhAni_nAmAni_rUpANi_cha/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/05_vividhAni_nAmAni_rUpANi_cha/</guid>
      <description>विश्वास-प्रस्तुतिः ११. ज्ञानम् मतिः प्रज्ञा संवित् धिषणा धीः मनीषा शेमुषी मेधा बुद्धिर् इत्य् एवम् आदयः शब्दा ज्ञान-पर्यायाः ।
बुद्धिर् एवोपाधिभेदात् सुख-दुःखेच्छा-द्वेष-प्रयत्न-रूपा -
सुखादि-जनक-ज्ञानातिरेके प्रमाणाभावात्,
“इच्छामि, द्वेष्मि” इति व्यवहारस्य
“स्मरामि” इत्यादिवत् ज्ञान-विशेषेणोपपत्तेः ।
अण्णङ्गराचार्यः **&amp;lsquo;सुखादे&amp;rsquo;**रिति । सुखजनकमनुकूलविषयज्ञानमेवानुकूलत्वेन भासमानं सुखम् । प्रतिकूलत्वेन भासमानं ज्ञानमेव प्रतिकूलविषयं दुःखम् । इच्छाद्वेषयोरपि ज्ञानावस्थाविशेषरूपत्वमेव । अपेक्षात्मकं ज्ञानम् इच्छा । अनिष्टात्मकज्ञानमेव द्वेषः । कार्याध्यवसायलक्षणं प्रयत्नः इति बोध्यं ज्ञानविशेषत्वं यथायोग्यम् ।
**&amp;lsquo;इच्छामी&amp;rsquo;**ति । यथा स्मरामीति ज्ञानविशेषावलम्बी व्यवहारः । तथैवेच्छामीत्यादि[[??]] । एतेन जानामि, इच्छामीति प्रतीतिव्यवहारभेदादिच्छादेर्ज्ञानभिन्नत्वमिति शङ्का निरस्ता ।</description>
    </item>
    
    <item>
      <title>०६ अवस्थाविशेषाः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/06_avasthAvisheShAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/06_avasthAvisheShAH/</guid>
      <description>विश्वास-प्रस्तुतिः १२. ननु &amp;ldquo;कामः सङ्कल्पो विचिकित्सा
श्रद्धा ऽश्रद्धा
धृतिर् अधृतिर्
ह्रीर् धीर् भीर्
इत्येतत् सर्वम् मन एव”
इत्य् उक्तानां ज्ञान-रूपत्वं कथम्?
इति चेत्, न ।
ज्ञानस्य मनस्-सहकारित्व-नियमात्
मन एवेत्य्
उपचाराद् उक्तम्
इति न विरोधः ।
अण्णङ्गराचार्यः श्रुतिरपि &amp;lsquo;कामः सङ्कल्पः XXX मन एवेति इच्छादीनां मनोधर्मत्वमेवाहेति शङ्कायामाह &amp;lsquo;ज्ञानस्य&amp;rsquo; इति । मनः सहकारि यस्य, तत्त्वात् । नियमेन कामादिज्ञानवृत्तौ मनसः सहकारिकारणत्वात् कार्यकारणयोरभेदोपचारः श्रुतौ । यथा तत्रैव प्रकरणे सर्वेषां शब्दानां वागेवेति वागुच्चार्यत्वादभेदोपचारः कृतः, तद्वदित्यर्थः ।</description>
    </item>
    
    <item>
      <title>०७ भगवत्-कल्याण-गुण-स्वरूपनिरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/07_bhagavat-kalyANa-guNa-svarUpanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/07_bhagavat-kalyANa-guNa-svarUpanirUpaNam/</guid>
      <description>विश्वास-प्रस्तुतिः १५. तत्र ज्ञानं नाम सर्व-साक्षात्-कार-रूपम् ।
शक्तिर् अघटित-घटना-सामर्थ्यम् ।
बलं धारण-सामर्थ्यम् ।
ऐश्वर्यं नियमन-सामर्थ्यम् ।
वीर्यम् अविकारित्वम् ।
तेजः पराभिभवन-सामर्थ्यम् ।
महतो मन्दैः सह नीरन्ध्रेण संश्लेष-स्वभावत्वं सौशील्यम् ।
वात्सल्यं दोषेऽपि गुणत्व-बुद्धिः, दोषादर्शित्वं वा ।
आश्रित-विरहासहत्वम् मार्दवम् ।
मनो-वाक्-कायैक-रूप्यम् आर्जवम् ।
स्व-सत्तानपेक्ष-तद्-रक्षा-परत्वं सौहार्दम्।
जन्म-ज्ञान-वृत्त-गुणाद्य्-अनपेक्षाया सर्वैर् आश्रयणीयत्वं साम्यम् ।
स्वार्थानपेक्ष&amp;ndash;पर-दुःख-निराचिकीर्षा कारुण्यम्, पर-दुःखासहिष्णुत्वं वा ।
क्षीरवद् उपाध्य्-अभावेऽपि स्वादुत्वम् माधुर्यम्।
भक्तानुग्रह-वदान्यत्वादेर् आमूलतो दुर्-अवगाहत्वं गाम्भीर्यम्।
अपरिमितं दत्वा ऽपि +अतृप्तत्वम् औदार्यम्।
आश्रित-दोष-गोपनं चातुर्यम् ।
अ-कम्पनीयत्वं स्थैर्यम् ।</description>
    </item>
    
    <item>
      <title>०८ भक्ति-प्रपत्योर् अद्वारक-मोक्ष-साधनत्वम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/08_bhakti-prapatyor_advAraka-moxa-sAdhanatvam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/08_bhakti-prapatyor_advAraka-moxa-sAdhanatvam/</guid>
      <description>विश्वास-प्रस्तुतिः १६. ज्ञान-विशेष-भूतयोर् भक्ति-प्रपत्त्योः स्वरूपं किञ्चिद् उच्यते –
भक्ति-प्रपत्तिभ्याम् प्रसन्न ( भक्तिप्रपत्ती व्याजीकृत्य )
ईश्वर एव मोक्षं ददाति ।
अतस् तयोर् एव मोक्षोपायत्वम् ।
अण्णङ्गराचार्यः **&amp;lsquo;ज्ञानविशेषभूतयो&amp;rsquo;**रिति । अविच्छिन्नस्मृतिसन्तानरूपस्य भगवद्ध्यानस्य स्नेहपूर्वकत्वाद्भक्तिशब्दितस्य, प्रार्थनागर्भभगवदेकोपायत्वाध्यवसायलक्षणप्रपत्तेश्च ज्ञानविशेषरूपत्वमस्त्येवेति ज्ञेयम् । &amp;lsquo;कर्मयोगज्ञानयोगप्रभृतीनां भक्तिद्वारैव साधनत्वम्&amp;rsquo; इति वाक्यस्यानन्तरं &amp;lsquo;तत्तत्पुरुषविवक्षयोपायत्वम्&amp;rsquo; इति पाठः क्वचित् पुस्तके दृश्यते । तस्यायमर्थः
ज्ञानभक्त्यन्वितकर्म जनकादिषु दृश्यते ।
कर्मभक्त्यन्वितं ज्ञानं भरतादिषु दृश्यते ।
कर्मज्ञानान्विता भक्तिः प्रह्लादप्रमुखाश्रया ॥
इति स्मृतिवचने जनकादितत्तत्तत्पुरुषनिष्ठनिष्ठाविशेषविवक्षया कर्मयोगादेरपि साक्षान्मोक्षोपायत्वमुक्तम् । इति ।
शिवप्रसादः (हिं) अनुवाद - भक्ति एवं प्रपत्ति ज्ञान के ही प्रकार - विशेष हैं । यहाँ पर उन दोनों के स्वरूप को कुछ बतलाया जा रहा है । भक्ति एवं प्रपत्ति के द्वारा प्रसन्न होकर श्रीभगवान् ही अपने आश्रित जीवों को मोक्ष प्रदान करते हैं । अतएव भक्ति एवं प्रपत्ति मोक्ष के साधन हैं ।</description>
    </item>
    
    <item>
      <title>०९ कर्म-योग--स्व-रूप--निरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/09_karma-yoga--sva-rUpa--nirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/09_karma-yoga--sva-rUpa--nirUpaNam/</guid>
      <description>विश्वास-प्रस्तुतिः १८. कर्म-योगो नाम
उपदेशात् जीव-पर&amp;ndash;याथात्म्य-ज्ञानवता
शक्त्य्-अनुसारेण
फल-सङ्ग-रहितानिषिद्ध&amp;ndash;काम्य-नित्य-नैमित्तिक-रूप&amp;ndash;परिगृहीत-कर्म-विशेषः ।
स तु देवार्चना-तपस्&amp;ndash;तीर्थ-यात्रा&amp;ndash;दान&amp;ndash;यज्ञादि-भेद-भिन्नः।
अयं तु
जीव-गत&amp;ndash;कल्मषापनयन-द्वारा
ज्ञान-योगम् उत्-पाद्य तद्-द्वारा वा साक्षाद् वा
भक्त्य्-उत्पादको भवति ।
अण्णङ्गराचार्यः फलसङ्गरहितेति । कर्मफलस्वर्गादीच्छारहितं नित्यनैमित्तिकोपस्कृतदेवार्चनादिरूपम् इत्यर्थः । साक्षाद्वा इत्यस्यानन्तरमात्मसाक्षात्कारमुत्पाद्येति योज्यम् । भक्त्युत्पादकत्वम् &amp;ndash; परभक्त्युत्पादकत्वम् । &amp;lsquo;मद्भक्तिं लभते पराम्&amp;rsquo; इति वचनात् । साधनान्तराणां - नामसङ्कीर्तनादीनाम् । एतेषां साक्षादपि मोक्षसाधनत्वं श्रूयते । एवं ज्ञानभक्त्यनुगृहीतकर्मणो, कर्मभक्तयन्वितज्ञानस्यापि पुराणादौ । यथाप्रमाणं मन्तव्यम् । कर्मयोगादीनां स्वरूपं गीतार्थसंग्रहे सङ्गृहीतं परमाचार्यैः
कर्मयोगस्तपस्तीर्थदानयज्ञादिसेवनं, ज्ञानयोगो जितस्वान्तैः परिशुद्धात्मनिस्थितिः । भक्तियोगः परैकान्तप्रीत्या ध्यानादिषु स्थितिः ॥</description>
    </item>
    
    <item>
      <title>१० ज्ञान-योगस्य स्व-रूप--निरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/10_jnAna-yogasya_sva-rUpa--nirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/10_jnAna-yogasya_sva-rUpa--nirUpaNam/</guid>
      <description>विश्वास-प्रस्तुतिः १९. ज्ञान-योगो नाम
कर्म-योगान् निर्मलान्तःकरणस्य
ईश्वर-शेषत्वेन प्रकृति-वियुक्त-स्वात्म-चिन्ता-विशेषः ।
एतस्य साक्षाद्-भक्त्य्-उपयोगित्वम् ।
एवं साधनान्तराणाम् अपि
भक्त्य्-उपयोगित्वम् ऊह्यम् ।
शिवप्रसादः (हिं) अनुवाद - कर्मयोग के अनुष्ठान से जिसका अन्तःकरण स्वच्छ हो गया है वह अपने को ईश्वर का शेष समझने लगता है । परमात्मशेषत्व ही जीवात्मा का स्वरूप शास्त्रों में वर्णित है । वह अपने स्वरूप से प्रकृति को वियुक्त रूप से जानने लगता है । इस प्रकार अपनी आत्मा के स्वरूप के चिन्तन को ही ज्ञानयोग कहते हैं । ज्ञानयोग का भक्तियोग में साक्षात् उपयोग होता है । इसी प्रकार मोक्ष के साधन रूप से जो दूसरे साधन बतलाए गये हैं, उनका उपयोग भक्तियोग में ही होता है । वे मोक्ष के साधन नहीं हैं, अपितु उनकी उपयोगिता भक्तियोग की उत्पत्ति में है ।</description>
    </item>
    
    <item>
      <title>११ भक्ति-योगस्य स्व-रूप--निरूपणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/11_bhakti-yogasya_sva-rUpa--nirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/11_bhakti-yogasya_sva-rUpa--nirUpaNam/</guid>
      <description>विश्वास-प्रस्तुतिः २०. भक्ति-योगो नाम
यम-नियमासन-प्राणायाम-प्रत्याहार-
धारणा-ध्यान-समाधि-रूपाष्टाङ्गवाँस्
तैल-धारावद् अविच्छिन्न-स्मृति-सन्तान-रूपः ।
अण्णङ्गराचार्यः स्मृतिसन्तानेति । तत्तद्विद्योक्तगुणादिविशिष्टं भगवत्स्मृतिसन्ततिरूपम् इत्यर्थः ।
शिवप्रसादः (हिं) अनुवाद - यम, नियम, आसन, प्राणायाम, प्रत्याहार, धारणा, ध्यान एवं समाधि – इन आठ अंगों से युक्त, तेल की धारा के समान, बिना किसी विच्छेद के सतत ध्येय के स्वरूप चिन्तनधारा को भक्तियोग कहते हैं ।
शिवप्रसादः (हिं) - टिप्पनी मा० प्र०— ऊपर कहा जा चुका है भक्ति एवं प्रपत्ति से प्रसन्न होकर श्रीभगवान् ही मुमुक्षु जीवों को मोक्ष प्रदान करते हैं । [[१४०]]</description>
    </item>
    
    <item>
      <title>१२ वेदान्तेषु ध्यानस्यैव विधानम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/12_vedAnteShu_dhyAnasyaiva_vidhAnam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/12_vedAnteShu_dhyAnasyaiva_vidhAnam/</guid>
      <description>विश्वास-प्रस्तुतिः २६. ननु वेदान्तेषु श्रवण-मननयोर् अपि विधानात्
कथं ध्यानम् एव विधीयते?
इति चेत्, उच्यते ।
अधीत-साङ्गवेदः पुरुषः
प्रयोजनवद्-अर्थावबोधित्व-दर्शनात्
तन्-निर्णयाय स्वयम् एव +++(अर्थ-)+++श्रवणे प्रवर्तते
इति +++(अर्थ-)+++श्रवणस्य प्राप्तत्वात् अनुवादः ।
श्रवण-प्रतिष्ठार्थत्वात् +++(अर्थ-)+++मननस्यापि +++(प्राप्तत्वात्)+++ अनुवादः ।
तस्मात् +++(स्वभावतोऽप्राप्तं)+++ ध्यानम् एव विधीयते इति न विरोधः ।
अण्णङ्गराचार्यः वेदान्तेषु &amp;lsquo;श्रोतव्यो मन्तव्य&amp;rsquo; इति श्रवणमननयोरपि विधानात् कथं ध्यानमेव विधीयत इत्युच्यते इति शङ्का परिहरति &amp;lsquo;उच्यते&amp;rsquo; इत्यादिना ।
**&amp;lsquo;प्रयोजनवदि&amp;rsquo;**ति । वेदे इत्यादि ।
अनुवाद इति । विधिप्रत्ययस्तु रागप्राप्तस्यैव वैधत्वे झटिति प्रवृत्तिसम्पादकत्वात्सार्थक इति द्रष्टव्यम् । **&amp;lsquo;ध्यानमेवे&amp;rsquo;**ति । &amp;lsquo;निदिध्यासितव्यो द्रष्टव्य&amp;rsquo; इति दर्शनसमानाकारत्वविशिष्टं ध्यानविधिरिति हार्द्दम् ।</description>
    </item>
    
    <item>
      <title>१३ विद्या-भेदाद् भक्ति-भेदः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/13_vidyA-bhedAd_bhakti-bhedaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/13_vidyA-bhedAd_bhakti-bhedaH/</guid>
      <description>विश्वास-प्रस्तुतिः २७. ध्यान-शब्द-वाच्या +++(दर्शन-समानाकार-)+++भक्ति-विद्या-भेदात् बहु-विधा ।
ताश्च विद्या द्विविधाः –
ऐहिक-फलाः मुक्तिफलाश् चेति ।
तत्रैहिक-फला उद्गीथ-विद्यादयः ।
मुक्ति-फलास् तु
अन्तरक्षि-विद्या, दहर-विद्या, सद्-विद्या, मधु-विद्या, उपकोसल-विद्या, शाण्डिल्य-विद्या, पुरुष-विद्या, वैश्वानर-विद्या, पञ्चाग्नि-विद्या
इत्यादिकाः ब्रह्म-विद्याः ।
अण्णङ्गराचार्यः &amp;lsquo;ताश्च विद्याः&amp;rsquo; इति । वेदान्तविहिता उपासना इत्यर्थः । **&amp;lsquo;तत्रे&amp;rsquo;**ति । कर्माङ्गोद्गीथोपासनाद्याः कर्मसमृद्धिप्रभृत्यर्वाचीनफलसाधनीभूता काम्यविद्याः । सद्विद्यादयस्तु परब्रह्मोपासनारूपाः मोक्षफला परविद्याशब्दिताः । परविद्यास्वेव विद्याशब्दो मुख्यः । &amp;lsquo;सा विद्या या विमुक्तये&amp;rsquo; इति स्मरणादिति बोध्यम् । पञ्चाग्निविद्या च प्रकृतिवियुक्तपरब्रह्मात्मकस्वात्मचिन्तनरूपा कैवल्यमोक्षसाधिका बोध्या । एतद्विद्यानिष्ठानां कञ्चित् कालं स्वात्मानुभवं कृत्वा तदनन्तरं परब्रह्मानुभवो भवितेति एकः पक्षः । प्रकृतिवियुक्तब्रह्मात्मकस्वात्मानुभव एवैतेषां मुख्योद्देश्य इति च परः पक्षः । गोप्तृत्वरणम् — उपायत्वप्रार्थनम् । आत्मनिक्षेपः - स्वरक्षाभरसमर्पणम् । यद्वा आत्मात्मीययोस्तच्छेषतया समर्पणम् । प्रपत्तिर्मोक्षोपायः इत्येकः पक्षः । प्रपत्तिः सिद्धोपायाधिकारिविशेषणम् । प्रपन्नानां कृते शरण्य एव मोक्षोपाय इति च परः पक्षः । साम्प्रदायिकार्थत्वान्नात्र प्रपञ्च्यते ।</description>
    </item>
    
    <item>
      <title>१४ न्यासविद्याया वर्णनम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/14_nyAsavidyAyA_varNanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/14_nyAsavidyAyA_varNanam/</guid>
      <description>विश्वास-प्रस्तुतिः २८. न्यास-विद्या प्रपत्तिः । सा च अनन्य-साध्ये स्वाभीष्टे महाविश्वास-पूर्वकम् ।
प्रपत्तिर् नाम –
“आनुकूल्यस्य सङ्कल्पः
प्रातिकूल्यस्य वर्जनम् ।
रक्षिष्यतीति विश्वासो
गोप्तृत्व-वरणं तथा ॥
आत्म-निक्षेप-कार्पण्यम्”
इत्य् अङ्ग-पञ्चक-युक्ता
एतद्-देहावसाने मोक्ष-प्रदा
अन्तिम-प्रत्यय-निरपेक्षा, सकृत्-कर्तव्या,
न्यासः शरणागतिर् इत्य्-आदि-शब्द-वेद्या ज्ञान-विशेष-रूपा ।
एषा प्रपत्तिर् गुरु-मुखाद् रहस्य-शास्त्रेषु सम्प्रदायतया वेदितव्येति
इह बाल-बोधनार्थं प्रवृत्ते ग्रन्थे
न प्रकाश्येति विरम्यते ।
शिवप्रसादः (हिं) अनुवाद - प्रपत्ति को ही न्यासविद्या कहते हैं । प्रपत्ति का स्वरूप निरूपित करते हुए कहा गया है कि प्रपत्ति-व्यतिरिक्त किसी दूसरे साधन से नहीं प्रसन्न होने वाले, अपने अभीष्ट श्रीभगवान् के विषय में महाविश्वासपूर्वक श्रीभगवान् की ही एकमात्र प्राप्ति का साधन मानना तथा उसकी प्राप्ति के लिए श्रीभगवान् से प्रार्थना [[१५५]] करना ही प्रपत्ति कहलाती है, उसे ही शरणागति कहते हैं । शरणागति के पाँच अङ्ग हैं - ( १ ) भगवान् के अनुकूल बने रहने का संकल्प करना । ( २ ) कभी भी भगवान् के प्रतिकूल न होने का निश्चय करना । ( ३ ) श्रीभगवान् अवश्य रक्षा करेंगे, इस प्रकार का विश्वास करना । ( ४ ) श्रीभगवान् ही एकमात्र हमारे रक्षक हैं, इस प्रकार का दृढ़ विश्वास करना तथा ( ५ ) श्रीभगवान् की शरण में अपने को समर्पित कर अपनी दीनता का प्रदर्शन करना । इन पाँच अङ्गों वाली शरणागति इस शरीर - पात के समय में मोक्ष रूपी फल को प्रदान करती है । यह शरणागति ज्ञान - विशेष रूप है । इसे न्यास अथवा शरणागति इत्यादि शब्दों से अभिहित किया जाता है । शरणा- गति जीवन में केवल एक बार की जाती है । शरणागति मोक्ष प्रदान करने में अन्तिम प्रत्यय की अपेक्षा नहीं रखती है । इस शरणागति को रहस्यादि शास्त्रों में गुरुमुख से सुनना चाहिए, अतएव बालकों के बोधार्थ प्रणीत किये जाने वाले इस ग्रन्थ में उसका प्रकाशन नहीं किया जा रहा है ।</description>
    </item>
    
    <item>
      <title>१५ मोक्षोपाय-विषयक-मतान्तर-निरासः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/15_moxopAya-viShayaka-matAntara-nirAsaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/07_dharmabhUtajnAnam/15_moxopAya-viShayaka-matAntara-nirAsaH/</guid>
      <description>विश्वास-प्रस्तुतिः २९. भक्ति-प्रपत्त्योर् एव मोक्ष-साधनत्वेन स्वीकारात्
परोक्तोपाय-निरासः ।
यथा वेद-बाह्यानाम् मध्ये
केषाञ्चिन् मते देहातिरिक्तात्मनः अनङ्गीकारात्
मोक्ष-प्रवृत्तिर् एव न सम्भवति ।
अन्येषाम् मते ज्ञानस्य क्षणिकत्वात्,
तस्यैवात्मत्वात् कस्य प्रवृत्तिः?
सन्तानस्येति चेत्, न -
अन्यं प्रति अन्येन यत्नो न कर्तव्य
इति न प्रवृत्तिः।
अपरेषाम् मते धर्माधर्म-सत्त्वासत्त्वादि-सप्त-भङ्गी-रीत्या ऽनैकान्त्य-वादात् न प्रवृत्तिः ।
वैशेषिकादि-पक्षे पाषाण-कल्पे मोक्षे प्रवृत्तिः कस्यापि ने सम्भवति ।
साङ्ख्यादि-पक्षेषु ईश्वरानङ्गीकारात्
पुरुषस्य प्रकृतेर् वा मोक्ष
इति संशयात् न प्रवृत्तिः ।
मायि-मते
व्यावहारिकस्य वाक्यस्य पारमार्थिकाभेद-ज्ञानाजनकत्वात्</description>
    </item>
    
  </channel>
</rss>
