<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;उत्तमूरु-वीरराघवः on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/uttamUru-vIrarAghavaH/</link>
    <description>Recent content in &#43;उत्तमूरु-वीरराघवः on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/rAmAnuja-sampradAyaH/tattvam/uttamUru-vIrarAghavaH/index.xml" rel="self" type="application/rss+xml" />
    <item>
      <title>उपयुक्त-मीमांसा</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/uttamUru-vIrarAghavaH/upayukta-mImAMsA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/uttamUru-vIrarAghavaH/upayukta-mImAMsA/</guid>
      <description>॥ श्रीः ॥
उपयुक्तमीमांसा
धर्मस्य जैमिनिमते चरणप्रकारे श्रीबादरायणमते फलहेतुमार्गे । निष्ठां गतौ निखिलसूत्रविचारदृष्टी नित्यं यतीन्द्रनिगमान्तगुरू नतोऽस्मि ॥
मानेर्जिज्ञासायामिति विचारार्थे निष्पन्नो मीमांसाशब्दः । तत्र वेदार्थविचाररूपार्थे शब्दमिमं प्रयुज्य चतुर्दशसु विद्यास्थानेषु एकतमत्वेनेयं मीमांसा पर्यगणि, &amp;lsquo;अङ्गानि चतुरो वेदाः मीमांसा न्यायविस्तरः । पुराणं धर्मशास्त्रञ्च विद्या ह्येताश्चतुर्दश ॥&amp;rsquo; इति । तत्र अङ्गानीति शिक्षादीनां षण्णां वेदोपकारकत्वेनाङ्गत्वं मुक्तकण्ठमुक्तमिति तेषामप्राधान्यं सिद्धम् । पुराणधर्मशास्त्रे तदुपबृंहणार्थं प्रवृत्ते । उपबृंहणञ्च विवक्षितार्थविशदीकरणम् । एवं धर्मतत्त्वरूपवेदार्थवैशद्यहेतुत्वात् तद्व्याख्यानरूपतया तयोर्वेदाङ्गत्वम् । पुराणधर्मशास्त्रविशदीकृतार्थलाभो वेदेभ्यः कथं भवतीति तद्विचारे कर्तव्ये, सेयं मीमांसा भवति । तत्र प्रयोक्तव्यन्यायप्रकारशिक्षणरूपत्वात् न्यायविस्तरस्तया समुच्चीयते । संशयविपर्ययसहमापातज्ञानं व्यपोह्य वेदवाक्यार्थनिर्णयस्य संपादकतया मीमांसाशास्त्रं वेदस्यान्तरङ्गसहकारि भवति । अत एवाहुः, &amp;lsquo;धर्मे प्रमीयमाणे तु वेदेन करणात्मना । इतिकर्तव्यताभागं मीमांसा पूरयिष्यति&amp;rsquo; इति ।</description>
    </item>
    
    <item>
      <title>मीमांसा-मेय-सङ्ग्रहः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/uttamUru-vIrarAghavaH/mImAMsA-meya-sangrahaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/uttamUru-vIrarAghavaH/mImAMsA-meya-sangrahaH/</guid>
      <description>श्रीः
मीमांसामेयसंग्रहः
प्रणिपत्य हयग्रीवं पूर्वाचार्यान् गुरूनपि । मीमांसाशास्त्रमेयार्थसङ्ग्रहः क्रियतेऽधुना ॥
मानं भेदः शेषभावः प्रयुक्तिः कर्त्राकारोऽथातिदेशः समस्तः ।
तत्रैकान्तर्भेद ऊहश्च बाधस्तन्त्रादित्यस्थानि तन्त्रं प्रसङ्गः ॥
व्यासबोधायनादिमहर्षिवचनविस्पष्टावगतं पश्चात्तनशबरकुमारिलशङ्करादिग्रन्थतोऽप्यवगम्यमानं श्रीभाष्यकार-श्रीवरदगुरु-श्रीनिगमान्तगुरुप्रभृति-परमाचार्यप्रतिष्ठापितं पूर्वोत्तरमीमांसयोरैकशास्त्र्यमिति निरूप्य, जैमिनिसूत्राणामर्थवर्णनं तद्गुरुबादरायणाशयाविरोधेन सेश्वरमीमांसादौ दर्शितमपि प्रदर्श्य, विशिष्य आकृत्यधिकरण-अपूर्वाधिकरण-देवताधिकरणादिगतानां सूत्राणामर्थवर्णनप्रणाली व्युत्पादिताऽस्माभिरुपयुक्तमीमांसायाम् । अपौनरुक्त्याय तमंशं परित्यज्य मीमांसार्थसङ्ग्रहमात्रं क्रियते, &amp;lsquo;कालक्षेपाक्षमत्वात् कतिचन कृतिनः शीघ्रमन्ते रमन्ते&amp;rsquo; (अ.सा) इत्युक्तरीत्या पूर्वमीमांसामनधीत्य शारीरकमात्राध्यायिनामपि पूर्वभागार्थगतिव्युत्पत्तिसंपत्तये । चतुर्दशविद्यास्थानविशदज्ञानसंपादनैदम्पर्ये कालक्रमेण क्षीणेऽपि पदवाक्यप्रमाणानां त्रयाणां शास्त्राणामध्ययनं परं वेदान्तशास्त्रोपयोगितया प्राच्यैः कृतमासीत् ।
तत्र पदशास्त्रं व्याकरणम् । संस्कृतशब्दानामनादीनां साधूनां तदपभ्रंशादीनामसाधूनाञ्च विवेचनाय प्रवृत्तमेतत् ।</description>
    </item>
    
  </channel>
</rss>
