<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/2/</link>
    <description>Recent content in &#43;२ on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/2/index.xml" rel="self" type="application/rss+xml" />
    <item>
      <title>12 सर्वत्रप्रसिद्ध्यधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/2/12_sarvatraprasiddhyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/2/12_sarvatraprasiddhyadhikaraNam/</guid>
      <description>सर्वत्र प्रसिद्धोपदेशात्।
छान्दोग्ये श्रूयते &amp;ldquo;सर्वं खल्विदं ब्रह्म तज्जलानिति शान्त उपासीत। अथ खलु क्रतुमयोऽयं पुरुषः यथाक्रतुरस्मिन् लोके पुरुषो भवति, तथेतः प्रेत्य भवति। स क्रतुं कुर्वीत मनोमयः प्राणशरीरः&amp;rdquo; इति। अत्र &amp;ldquo;सर्वं खल्विदं ब्रह्म&amp;rdquo; इति सर्वात्मकत्वेन निर्दिष्टं ब्रह्म किं प्रत्यगात्मा, उत परमात्मेति संशयः॥ प्रत्यगात्मेति पूर्वः पक्षः। सर्वत्र तादात्म्योपदेशो हि तस्यैवोपपद्यते। परस्य तु ब्रह्मणः सकलहेयप्रत्यनीककल्याणैकतानस्य समस्तहेयाकरसर्वतादात्म्यं विरोधादेव न संभवति। प्रत्यगात्मनो हि कर्मनिमित्तो ब्रह्मादिस्तम्बपर्यन्तसर्वभाव उपपद्यते। सृष्ट्यादिहेतुत्वञ्च तत्तत्कर्मनिमित्तत्वेन सृष्ट्यादेरुपपद्यते। ब्रह्मशब्दोऽपि बृहत्त्वगुणयोगेन, &amp;ldquo;तस्मादेतद्ब्रह्म नामरूपमन्नं च जायते&amp;rdquo; इतिवत् तत्रैव वर्तते॥</description>
    </item>
    
    <item>
      <title>13 अत्त्रधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/2/13_attradhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/2/13_attradhikaraNam/</guid>
      <description>अत्ता चराचरग्रहणात्।
कठवल्लीष्वाम्नायते &amp;ldquo;यस्य ब्रह्म च क्षत्रं चोभे भवत ओदनः। मृत्युर्यस्योपसेचनं क इत्था वेद यत्र सः॥&amp;rdquo; इति। अत्रौदनोपसेचनसूचितोऽत्ता किं जीवः, उत परमात्मेति संशयः॥ जीव इति पूर्वः पक्षः। कुतः? भोक्तृत्त्वस्य कर्मनिमित्तत्त्वात् जीवस्यैव तत्संभवात्॥ राद्धान्तस्तु - सर्वोपसंहारे मृत्यूपसेचनमदनीयं चराचरात्मकं कृत्स्नं जगदिति तस्यैतस्यात्ता परमात्मैव। न चेदं कर्मनिमित्तं भोक्तृत्त्वम्। अपितु जगत्सृष्टिस्थितिलयलीलस्य परमात्मनो जगदुपसंहारित्वरूपं भोक्तृत्वम्॥ सूत्रार्थः - ब्रह्मक्षत्रौदनस्यात्ता परमात्मा। ब्रह्मक्षत्रशब्देन चराचरस्य कृत्स्नस्य जगतो ग्रहणात्। मृत्यूपसेचनो ह्योदनो न ब्रह्मक्षत्रमात्रम्। अपि तु तदुपलक्षितं चराचरात्मकं कृत्स्नं जगदेव॥
प्रकरणाच्च।</description>
    </item>
    
    <item>
      <title>14 अन्तराधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/2/14_antarAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/2/14_antarAdhikaraNam/</guid>
      <description>अन्तर उपपत्तेः।
छान्दोग्ये &amp;ldquo;य एषोऽक्षिणि पुरुषो दृश्यते एष आत्मेति होवाच एतदमृतमभयमेतद्ब्रह्म&amp;rdquo; इत्यत्राक्ष्याधारः पुरुषः किं प्रतिबिम्बात्मजीवदेवताविशेषान्यतमः?। उत परमात्मेति संशयः। एष्वन्यतमः इति पूर्वपक्षः। &amp;ldquo;य एष .. दृश्यते&amp;rdquo; इति प्रसिद्धवत्साक्षात्कारनिर्द्देशात्॥ राद्धान्तस्तु - परमात्मैवायमक्ष्याधारः पुरुषः अक्षिपुरुषसंबन्धितया श्रूयमाणा हि निरुपाधिकात्मत्वामृतत्वाभयत्वब्रह्मत्वसंयद्वामत्वादयः परमात्मन्येवोपपद्यन्ते। प्रसिद्धवन्निर्द्देशश्च &amp;ldquo;यश्चक्षुषि तिष्ठन्&amp;rdquo; इत्यादि श्रुत्यन्तरप्रसिद्धेरुपपद्यते। साक्षात्कारश्च तदुपासननिष्ठानां योगिनाम्। सूत्रार्थः - अक्ष्यन्तरः परमात्मा। संयद्वामत्वादीनां गुणानामत्रैवोपपत्तेः॥
स्थानादिव्यपदेशाच्च।
स्थानं - स्थितिः। परमात्मन एव, &amp;ldquo;यश्चक्षुषि तिष्ठन्&amp;rdquo; इत्यादौ चक्षुषि स्थितिनियमनादीनां व्यपदेशाच्चायं परमात्मा॥
सुखविशिष्टाभिधानादेव च।
&amp;ldquo;प्राणो ब्रह्म कं ब्रह्म खं ब्रह्म&amp;rdquo; इति सुखविशिष्टतया प्रकृतस्य परस्यैव ब्रह्मणोऽक्ष्याधारतयोपास्यत्वाभिधानाच्चायं परमात्मा। एवकारोऽस्यैव हेतोर्नैरपेक्ष्यावगमाय॥</description>
    </item>
    
    <item>
      <title>15 अन्तर्याम्यधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/2/15_antaryAmyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/2/15_antaryAmyadhikaraNam/</guid>
      <description>अन्तर्याम्यधिदैवाधिलोकादिषु तद्धर्मव्यपदेशात्।
बृहदारण्यके, &amp;ldquo;यः पृथिव्यां तिष्ठन्पृथिव्या अन्तरो यं पृथिवी न वेद यस्य पृथिवी शरीरं यः पृथिवीमन्तरो यमयत्येष त आत्माऽन्तर्याम्यमृतः&amp;rdquo; इत्यादिषु सर्वेषु पर्यायेषु श्रूयमाणोऽन्तर्यामी किं प्रत्यगात्मा? उत परमात्मेति संशयः। प्रत्यगात्मेति पूर्वः पक्षः। वाक्यशेषे &amp;ldquo;द्रष्टा श्रोता मन्ता&amp;rdquo; इति द्रष्टृत्वादिश्रुतेः, &amp;ldquo;नान्योऽतोऽस्ति द्रष्टा&amp;rdquo; इति द्रष्ट्रन्तरनिषेधाच्च। राद्धान्तस्तु - पृथिव्याद्यात्मपर्यन्तसर्वतत्त्वानां सर्वैरेभिरदृष्टेनैकेन नियमनं निरुपाधिकामृतत्वादिकञ्च परमात्मन एव धर्म इत्यन्तर्यामी परमात्मा। द्रष्टृत्वादिश्च रूपादिसाक्षात्कारः। स च &amp;ldquo;पश्यत्यचक्षुः&amp;rdquo; इत्यादिना परमात्मनोऽप्यस्ति। &amp;ldquo;नान्योऽतोऽस्ति द्रष्टा&amp;rdquo; इति च जीवेनादृष्टान्तर्यामिद्रष्टृवत् अन्तर्यामिणाऽप्यदृष्टद्रष्ट्रन्तरनिषेधपरः॥ सूत्रार्थः - अधिदैवाधिलोकादिपदचिह्नितेषु वाक्येषु श्रूयमाणोऽन्तर्यामी परमात्मा, सर्वान्तरत्वसर्वाविदितत्वसर्वशरीरकत्वसर्वनियमनसर्वात्मत्वामृतत्वादिपरमात्मधर्माणां व्यपदेशात्॥</description>
    </item>
    
    <item>
      <title>16 अदृश्यत्वादिगुणकाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/2/16_adRshyatvAdiguNakAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/2/16_adRshyatvAdiguNakAdhikaraNam/</guid>
      <description>अदृश्यत्वादिगुणको धर्मोक्त्तेः।
आथर्वणे - &amp;ldquo;अथ परा यया तदक्षरमधिगम्यते यत्तदद्रेश्यम्&amp;rdquo; इत्यारभ्य &amp;ldquo;यद्भूतयोनिं परिपश्यन्ति धीराः।&amp;rdquo;, &amp;ldquo;अक्षरात्परतः परः।&amp;rdquo; इत्यादौ किं प्रधानपुरुषौ प्रतिपाद्येते? उत परमात्मैवेति संशयः। प्रधानपुरुषाविति पूर्वः पक्षः। पृथिव्याद्यचेतनगतदृश्यत्वादीनां प्रतिषेधात्तज्जातीयाचेतनं प्रधानमेव भूतयोन्यक्षरमिति प्रतीयते। तथा &amp;ldquo;अक्षरात्परतः परः&amp;rdquo; इति च तस्याधिष्ठाता पुरुष एवेति॥ राद्धान्तस्तु - उत्तरत्र &amp;ldquo;यस्सर्वज्ञः सर्ववित्&amp;rdquo; इति प्रधानपुरुषयोरसंभावितं सार्वज्ञ्यमभिधाय &amp;ldquo;तस्मादेतद् ब्रह्म नामरूपमन्नञ्च जायते&amp;rdquo; इति सर्वज्ञात्सत्यसंकल्पाज्जगदुत्पत्तिश्रवणात्पूर्वोक्तमदृश्यत्वादिगुणकं भूतयोन्यक्षरम्, &amp;ldquo;अक्षरात्परतः परः&amp;rdquo; इति च निर्दिष्टं तदक्षरं परं ब्रह्मैवेति विज्ञायते॥ सूत्रार्थः - अदृश्यत्वादिगुणकः परमात्मा, सर्वज्ञत्वादितद्धर्मोक्तेः॥
विशेषणभेदव्यपदेशाभ्याञ्च नेतरौ।
विशिनष्टि हि प्रकरणं प्रधानाद्भूतयोन्यक्षरमेकविज्ञानेन सर्वविज्ञानादिना। तथा &amp;ldquo;अक्षरात्परतः परः&amp;rdquo; इत्यक्षरादव्याकृतात्परतोऽवस्थितात्पुरुषात्पर इति पुरुषाच्चास्य भूतयोन्यक्षरस्य भेदो व्यपदिश्यते। अतश्च न प्रधानपुरुषौ, अपितु परमात्मैवात्र निर्दिष्टः॥</description>
    </item>
    
    <item>
      <title>17 वैश्वानराधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/2/17_vaishvAnarAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/2/17_vaishvAnarAdhikaraNam/</guid>
      <description>वैश्वानरः साधारणशब्दविशेषात्।
छान्दोग्ये &amp;ldquo;आत्मानमेवेमं वैश्वानरं संप्रत्यध्येषि। तमेव नो ब्रूहि&amp;rdquo; इत्यारभ्य, &amp;ldquo;यस्त्वेतमेवं प्रादेशमात्रमभिविमानमात्मानं वैश्वानरमुपास्ते&amp;rdquo; इत्यत्र, किमयं वैश्वानरः परमात्मेति शक्यनिर्णयः, उत नेति संशयः। अशक्यनिर्णय इति पूर्वः पक्षः; वैश्वानरशब्दस्य जाठराग्नौ, महाभूततृतीये, देवताविशेषे, परमात्मनि च वैदिकप्रयोगदर्शनात्; अस्मिन्प्रकरणे सर्वेषां लिङ्गोपलब्धेश्च। राद्धान्तस्तु - &amp;ldquo;को न आत्मा किं ब्रह्म&amp;rdquo; इति सर्वेषां जीवानामात्मभूतं ब्रह्म किमिति प्रक्रमात्, उत्तरत्र च, &amp;ldquo;आत्मानं वैश्वानरम्&amp;rdquo; इति ब्रह्मशब्दस्थाने सर्वत्र वैश्वानरशब्दप्रयोगाच्च, वैश्वानरात्मा सर्वेषां जीवानामात्मभूतं परं ब्रह्मेति विज्ञायते। सूत्रार्थः - वैश्वानरशब्दनिर्दिष्टः परमात्मा, वैश्वानरशब्दस्यानेकार्थसाधारणस्याप्यस्मिन्प्रकरणे परमात्मासाधारणविशेषणैस्सर्वात्मत्वादिभिः विशेष्यमाणत्वात्। विशेष्यत इति विशेषः॥</description>
    </item>
    
  </channel>
</rss>
