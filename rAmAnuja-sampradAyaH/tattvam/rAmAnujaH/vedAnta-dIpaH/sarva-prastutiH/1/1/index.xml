<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/</link>
    <description>Recent content in &#43;१ on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/index.xml" rel="self" type="application/rss+xml" />
    <item>
      <title>00 अवतारिका</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/00_avatArikA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/00_avatArikA/</guid>
      <description>श्रीः
यो नित्यमच्युतपदांबुजयुग्मरुक्मव्यामोहतस्तदितराणि तृणाय मेने।
अस्मद्गुरोर्भगवतोऽस्य दयैकसिन्धोः रामानुजस्य चरणौ शरणं प्रपद्ये॥
वेदान्तदीपः
श्रियःकान्तोऽनन्तो वरगुणगणैकास्पदवपुः
हताशेषावद्यः परमखपदो वाङ्मनसयोः।
अभूमिर्भूमिर्यो नतजनदृशामादिपुरुषो
मनस्तत्पादाब्जे परिचरणसक्तं भवतु मे॥
प्रणम्य शिरसाऽऽचार्यांस्तदादिष्टेन वर्त्मना।
ब्रह्मसूत्रपदान्तस्थवेदान्तार्थः प्रकाश्यते॥
अत्रेयमेव हि वेदविदां प्रक्रिया - अचिद्वस्तुनः स्वरूपतः स्वभावताश्चात्यन्तविलक्षणः तदात्मभूतः चेतनः प्रत्यगात्मा। तस्माद् बद्धात् मुक्तात् नित्याच्च निखिलहेयप्रत्यनीकतया, कल्याणगुणैकतानतया च, सर्वावस्थचिदचिद्व्यापकतया, धारकतया, नियन्तृतया, शेषितया चात्यन्तविलक्षणः परमात्मा। यथोक्तं भगवता - &amp;ldquo;द्वाविमौ पुरुषौ लोके क्षरश्चाक्षर एव च। क्षरः सर्वाणि भूतानि कूटस्थोऽक्षर उच्यते॥
उत्तमः पुरुषस्त्वन्यः परमात्मेत्युदाहृतः। यो लोकत्रयमाविश्य बिभर्त्यव्यय ईश्वरः॥</description>
    </item>
    
    <item>
      <title>01 जिज्ञासाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/01_jijnAsAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/01_jijnAsAdhikaraNam/</guid>
      <description>अथातो ब्रह्मजिज्ञासा। १-१-१ ।
ब्रह्ममीमांसा विषयः।
सा किमारम्भणीया, उतानारम्भणीयेति संशयः।
तदर्थं परीक्ष्यते - वेदान्ताः किं ब्रह्मणि प्रमाणम्, उत नेति।
तदर्थं परीक्ष्यते, परिनिष्पन्नेऽर्थे शब्दस्य बोधनसामर्थ्यावधारणं संभवति, नेति।
न संभवतीति पूर्वः पक्षः।
संभवतीति राद्धान्तः।
यदा न संभवति, तदा परिनिष्पन्नेऽर्थे शब्दस्य बोधनसामर्थ्याभावात् सिद्धरूपे ब्रह्मणि न वेदान्ताः प्रमाणमिति तद्विचाराकारा ब्रह्ममीमांसा नारम्भणीया।
यदा संभवति, तदा सिद्धेऽप्यर्थे शब्दस्य बोधनसामर्थ्यसंभवात् वेदान्ताः ब्रह्मणि प्रमाणमिति सा चारम्भणीया स्यात्।
अत्र पूर्वपक्षवादी मन्यते - वृद्धव्यवहारादन्यत्र व्युत्पत्त्यसम्भवात् व्यवहारस्य च कार्यबुद्धिपूर्वकत्वेन कार्य एवार्थे शब्दशक्त्यवधारणात् परिनिष्पन्नेऽर्थे ब्रह्मणि न वेदान्ताः प्रमाणमिति तद्विचाररूपा ब्रह्ममीमांसा नारम्भणीयेति।</description>
    </item>
    
    <item>
      <title>02 जन्माद्यधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/02_janmAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/02_janmAdyadhikaraNam/</guid>
      <description>जन्माद्यस्य यतः। १-१-२ ।
तैत्तिरीयके &amp;ldquo;यतो वा इमानि भूतानि जायन्ते। येन जातानि जीवन्ति। यत् प्रयन्त्यभिसंविशन्ति। तद् विजिज्ञासस्व। तद् ब्रह्म&amp;rdquo; इत्येतद्वाक्यं विषयः।
किमेतत् जिज्ञास्यतया प्रतिज्ञातं ब्रह्म जगज्जन्मादिकारणतया लक्षणतः प्रतिपादयितुं शक्नोति, न वेति संशयः।
न शक्नोतीति पूर्वः पक्षः।
कुतः? जगज्जन्मादीनामुपलक्षणतया विशेषणतया वा ब्रह्मलक्षणत्वासंभवात्।
उपलक्षणत्वे ह्युपलक्ष्यस्याऽऽकारान्तरयोगोऽपेक्षितः, न चेह तदस्ति।
अतः उपलक्षणत्वं न संभवति।
विशेषणत्वेऽप्यनेकविशेषणविशिष्टतया अपूर्वस्यैकस्य प्रतिपादकत्वं न संभवति।
विशेषणानां व्यावर्तकत्वेन विशेषणबाहुल्ये ब्रह्मबहुत्वप्रसक्तेः।
राद्धान्तस्तु - एकस्मिन् अविरुद्धानां विशेषणानाम् अनेकत्वेऽपि श्यामत्वयुवत्वादिविशिष्टदेवदत्तवत् जगज्जन्मादिविशिष्टं ब्रह्मैकमेव विशेष्यं भवति।</description>
    </item>
    
    <item>
      <title>03 शास्त्रयोनित्वाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/03_shAstrayonitvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/03_shAstrayonitvAdhikaraNam/</guid>
      <description>शास्त्रयोनित्वात्। १-१-३ ।
&amp;ldquo;यतो वा इमानि&amp;rdquo; इत्यादि वाक्यमेव विषयः।
तत् किं जगत्कारणे ब्रह्मणि प्रमाणम् ? उत नेति संशयः।
नैतत् प्रमाणमिति पूर्वः पक्षः।
अनुमानसिद्धब्रह्मविषयत्वात्।
प्रमाणान्तराविषये हि शास्त्रं प्रमाणम्।
जगतः सावयवत्वेन कार्यत्वात्।
कार्यस्य स्वोपादानोपकरणसंप्रदानप्रयोजनाद्यभिज्ञकर्तृकत्वात्, जगन्निर्माणकार्यचतुरः कर्मपरवशपरिमितशक्त्यादिक्षेत्रज्ञविलक्षणः सर्वज्ञः सर्वशक्तः सर्वेश्वरोऽनुमानसिद्ध इति न तस्मिन्
&amp;ldquo;यतो वा इमानि भूतानि&amp;rdquo; इत्यादिवाक्यं प्रमाणमिति॥
राद्धान्तस्तु - जगतः कार्यत्वेऽपि एकदैवैकेनैव कृत्स्नं जगत् निर्मितमित्यत्र प्रमाणाभावात्; क्षेत्रज्ञानामेव विलक्षणपुण्यानां ज्ञानशक्तिवैचित्र्यसंभावनया कदाचित् कस्यचिज्जगदेकदेशनिर्माणसामर्थ्यसंभवात्, तदतिरिक्तपुरुषानुमानं न संभवतीति शास्त्रैकप्रमाणकत्वात् ब्रह्मणः तत्प्रतिपादकत्वेन तस्मिन्, &amp;ldquo;यतो वा इमानि भूतानि&amp;rdquo; इत्यादिवाक्यं प्रमाणमिति।</description>
    </item>
    
    <item>
      <title>04 समन्वयाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/04_samanvayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/04_samanvayAdhikaraNam/</guid>
      <description>तत् तु समन्वयात्। १-१-४ ।
ब्रह्मणः शास्त्रप्रमाणकत्वं संभवति, नेति विचार्यते।
न संभवतीति पूर्वः पक्षः।
कुतः ? प्रवृत्तिनिवृत्त्यन्वयविरहिणो ब्रह्मणः स्वरूपेणापुरुषार्थत्वात् पुरुषार्थबोधकत्वेन च शास्त्रस्य प्रामाण्यात्।
मोक्षसाधनब्रह्मध्यानविधिपरत्वेऽपि असत्यपि ब्रह्मणि तद्ध्यानविधानसंभवात् न ब्रह्मसद्भावे तात्पर्यमिति ब्रह्मणः शास्त्रप्रमाणकत्वं न संभवति - इति।
राद्धान्तस्तु - अतिशयितगुणपितृपुत्रादिजीवनज्ञानवत् अनवधिकातिशयानन्दस्वरूपब्रह्मज्ञानस्य निरतिशयपुरुषार्थत्वात् तस्य शास्त्रप्रमाणकत्वं संभवति, &amp;ldquo;आनन्दो ब्रह्म&amp;rdquo;, &amp;ldquo;यदेष आकाश आनन्दो न स्यात्&amp;rdquo;, &amp;ldquo;यतो वाचो निवर्तन्ते अप्राप्य मनसा सह। आनन्दं ब्रह्मणो विद्वान्&amp;rdquo; इत्यादिभिरनवधिकातिशयानन्दस्वरूपं ब्रह्मेति हि प्रतिपाद्यते।
अतो ब्रह्म स्वेन परेण वाऽप्यनुभूयमानं निरतिशयानन्दस्वरूपमेवेति तत्प्रतिपादनपरस्यैव साक्षात् पुरुषार्थान्वयः।</description>
    </item>
    
    <item>
      <title>05 ईक्षत्यधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/05_IxatyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/05_IxatyadhikaraNam/</guid>
      <description>ईक्षतेर्नाशब्दम्। १-१-५ ।
&amp;ldquo;येनाश्रुतं श्रुतं भवति&amp;rdquo; इत्यादिजगत्कारणवादिवेदान्तवेद्यं विषयः।
तत् किं साङ्ख्योक्तं प्रधानम्?, उत अनवधिकातिशयानन्दं ब्रह्मेति संशयः।
प्रधानमिति पूर्वः पक्षः।
कुतः? प्रतिज्ञादृष्टान्तान्वयेनानुमानाकारवाक्यवेद्यत्वात्।
&amp;ldquo;येनाश्रुतं श्रुतं भवति&amp;rdquo;, इत्यादिना एकविज्ञानेन सर्वविज्ञानं प्रतिज्ञाय, &amp;ldquo;यथा सोम्यैकेन मृत्पिण्डेन&amp;rdquo; इति दृष्टान्तेन ह्युपपाद्यते।
एवमानुमानिकमेवैतद्वाक्यवेद्यमिति निश्चीयते।
&amp;ldquo;सदेव सोम्येदम्&amp;rdquo; इति सच्छब्दः प्रधानविषयः।
&amp;ldquo;तदैक्षत बहु स्याम्&amp;rdquo; इति च गौणमीक्षणं भवितुमर्हति; &amp;ldquo;तत् तेज ऐक्षत&amp;rdquo; इत्यादिगौणेक्षणसाहचर्याच्च।
राद्धान्तस्तु - &amp;ldquo;तदैक्षत बहु स्याम्&amp;rdquo; इति बहुभवनसङ्कल्परूपेक्षणान्वयात्, &amp;ldquo;सदेव सोम्य&amp;rdquo; इति कारणवाचिसच्छब्दविषयो नाचेतनं प्रधानम्; अपि तु सार्वज्ञ्यसत्यसङ्कल्पत्वादियुक्तं परं ब्रह्मैवेति निश्चीयते।</description>
    </item>
    
    <item>
      <title>06 आनन्दमयाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/06_AnandamayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/06_AnandamayAdhikaraNam/</guid>
      <description>आनन्दमयोऽभ्यासात्। १-१-१३ ।
तैत्तिरीयके &amp;ldquo;तस्माद्वा एतस्मादात्मन आकाशस्संभूतः&amp;rdquo; इति प्रकृत्य &amp;ldquo;तस्माद्वा एतस्माद्विज्ञानमयात्।
अन्योऽन्तर आत्माऽऽनन्दमयः&amp;rdquo; इत्यत्र जगत्कारणतयाऽवगत आनन्दमयः किं प्रत्यगात्मा? उत परमात्मेति संशयः।
प्रत्यगात्मेति पूर्वः पक्षः।
कुतः? &amp;ldquo;तस्यैष एव शारीर आत्मा&amp;rdquo; इति आनन्दमयस्य शारीरत्वश्रवणात्।
शारीरो हि शरीरसम्बन्धी।
स च प्रत्यगात्मैव।
तस्य चेतनत्वेनेक्षापूर्विका च सृष्टिरुपपद्यत इति।
राद्धान्तस्तु &amp;ldquo;सैषाऽऽनन्दस्य मीमांसा भवति&amp;rdquo; इत्यारभ्य, &amp;ldquo;यतो वाचो निवर्तन्ते अप्राप्य मनसा सह। आनन्दं ब्रह्मणो विद्वान्&amp;rdquo; इति निरतिशयदशाशिरस्कोऽभ्यस्यमान आनन्दः प्रत्यगात्मनोऽर्थान्तरभूतस्य परस्यैव ब्रह्मण इति निश्चीयते।
शारीरात्मत्वञ्च परमात्मन एव।
&amp;ldquo;तस्माद्वा एतस्मादात्मन आकाशस्संभूतः&amp;rdquo; इत्याकाशादिजगत्कारणतयाऽवगत एवान्नमयस्य शारीर आत्मेति प्रतीयते; आत्मान्तरानिर्देशात्।</description>
    </item>
    
    <item>
      <title>07 अन्तरधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/07_antaradhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/07_antaradhikaraNam/</guid>
      <description>अन्तस्तद्धर्मोपदेशात्। १-१-२१ ।
छान्दोग्ये - &amp;ldquo;य एषोऽन्तरादित्ये हिरण्मयः पुरुषो दृश्यते&amp;rdquo;, &amp;ldquo;य एषोऽन्तरक्षिणि पुरुषो दृश्यते&amp;rdquo; इत्यक्ष्यादित्याधारतया श्रूयमाणः पुरुषः किं जीवविशेषः?, उत परमपुरुषः? इति संशयः।
जीवविशेषः इति पूर्वः पक्षः।
कुतः? सशरीरत्वात्।
शरीरसंयोगो हि कर्मवश्यस्य जीवस्य स्वकर्मफलभोगायेति।
राद्धान्तस्तु - &amp;ldquo;स एष सर्वेभ्यः पाप्मभ्य उदितः&amp;rdquo; इत्यादिना अपहतपाप्मत्वपूर्वककामेशत्वोपदेशात्, तेषां च जीवेष्वसम्भवात्, अयमक्ष्यादित्याधारः पुरुषोत्तम एव।
स्वासाधारणविलक्षणरूपवत्त्वं च ज्ञानबलैश्वर्यादिकल्याणगुणवत् तस्य संभवति।
श्रूयते च तद्रूपस्याप्राकृतत्वम्, &amp;ldquo;आदित्यवर्णं तमसस्तु पारे&amp;rdquo; इत्यादौ।
सूत्रार्थस्तु - आदित्याद्यन्तश्श्रूयमाणः पुरुषः, परं ब्रह्म।
तदसाधारणापहतपाप्मत्वादिधर्मोपदेशात्॥२१॥
भेदव्यपदेशाच्चान्यः। १-१-२२ ।</description>
    </item>
    
    <item>
      <title>08 आकाशाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/08_AkAshAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/08_AkAshAdhikaraNam/</guid>
      <description>आकाशस्तल्लिङ्गात्। १-१-२३ ।
छान्दोग्ये - &amp;ldquo;अस्य लोकस्य का गतिरिति। आकाश इति होवाच सर्वाणि ह वा इमानि भूतान्याकाशादेव समुत्पद्यन्ते आकाशं प्रत्यस्तं यन्ति&amp;rdquo;
इत्यत्र - आकाशशब्दनिर्दिष्टं जगत्कारणं, किं प्रसिद्धाकाशः? उत समस्तचिदचिद्वस्तुविलक्षणं ब्रह्मेति संशयः।
प्रसिद्धाकाशः - इति पूर्वः पक्षः।
कुतः? आकाशशब्दस्य लोके तत्रैव व्युत्पत्तेः, &amp;ldquo;यतो वा इमानि&amp;rdquo; इत्यादि सामान्यलक्षणस्य, सदादिशब्दानामपि साधारणत्वेन, &amp;ldquo;आकाशादेव समुत्पद्यन्ते&amp;rdquo;, इति विशेषे पर्यवसानात्।
ईक्षणादयोऽपि आकाश एव जगत्कारणमिति निश्चिते सति, गौणा वर्णनीया इति।
राद्धान्तस्तु - &amp;ldquo;सर्वाणि हवा इमानि भूतानि&amp;rdquo;, इति प्रसिद्धवन्निर्देशात्, प्रसिद्धेश्चेक्षापूर्वकत्वात् चिदचिद्वस्तुविलक्षणं सर्वज्ञं ब्रह्म आकाशशब्दनिर्दिष्टमिति।</description>
    </item>
    
    <item>
      <title>09 प्राणाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/09_prANAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/09_prANAdhikaraNam/</guid>
      <description>अत एव प्राणः। १-१-२४ ।
छान्दोग्ये &amp;ldquo;प्रस्तोतर्या देवता प्रस्तावमन्वायत्ता&amp;rdquo; इति प्रस्तुत्य, &amp;ldquo;कतमा सा देवतेति। प्राण इति होवाच, सर्वाणि ह वा इमानि भूतानि प्राणमेवाभिसंविशन्ति; प्राणमभ्युज्जिहते; सैषा देवता प्रस्तावमन्वायत्ता&amp;rdquo; इत्यत्र निखिलजगत्कारणतया प्राणशब्दनिर्दिष्टः, किं प्रसिद्धः प्राणः?, उतोक्तलक्षणं ब्रह्मेति संशयः।
प्रसिद्धप्राणः - इति पूर्वः पक्षः।
कुतः? सर्वस्य जगतः प्राणायत्तस्थितिदर्शनात् स एव निखिलजगदेककारणतया निर्देशमर्हतीति।
राद्धान्तस्तु - शिलाकाष्ठादिष्वचेतनेषु चेतनस्वरूपेषु च प्राणायत्तस्थित्यभावात्, &amp;ldquo;सर्वाणि ह वा इमानि भूतानि&amp;rdquo; इति प्रसिद्धवन्निर्देशादेव हेतोः, प्राणशब्दनिर्दिष्टं परमेव ब्रह्म।
सूत्रमपि व्याख्यातम्॥२४॥
इति प्राणाधिकरणम्॥९॥</description>
    </item>
    
    <item>
      <title>10 ज्योतिरधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/10_jyotiradhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/10_jyotiradhikaraNam/</guid>
      <description>ज्योतिश्चरणाभिधानात्। १-१-२५ ।
छान्दोग्ये - &amp;ldquo;अथ यदतः परो दिवो ज्योतिर्दीप्यते विश्वतः पृष्ठेषु सर्वतः पृष्ठेष्वनुत्तमेषूत्तमेषु लोकेषु इदं वाव तद् यदिदमस्मिन्नन्तःपुरुषे ज्योतिः&amp;rdquo;
इत्यत्र जगत्कारणत्वव्याप्तनिरतिशयदीप्तियुक्ततया ज्योतिश्शब्दनिर्दिष्टं, किं प्रसिद्धादित्यादिज्योतिः? उत परमेव ब्रह्मेति संशयः।
प्रसिद्धज्योतिरिति पूर्वः पक्षः।
कुतः? &amp;ldquo;इदं वाव तद्यदिदमस्मिन्नन्तःपुरुषे ज्योतिः&amp;rdquo; इति कौक्षेयज्योतिषा प्रसिद्धेनैक्यावगमात्, स्ववाक्ये तदतिरिक्तपरब्रह्मासाधारणलिङ्गादर्शनाच्च।
राद्धान्तस्तु - प्रसिद्धज्योतिषोऽन्यदेव परं ब्रह्मेह निरतिशयदीप्तियुक्तं ज्योतिश्शब्दनिर्दिष्टम्।
कुतः? &amp;ldquo;पादोऽस्य सर्वा भूतानि। त्रिपादस्यामृतं दिवि&amp;rdquo; इति पूर्ववाक्ये द्युसबन्धितया निर्दिष्टस्यैव चतुष्पदो ब्रह्मणः, &amp;ldquo;अथ यदतः परो दिवो ज्योतिः&amp;rdquo; इत्यत्र प्रत्यभिज्ञानात्।
तच्च परमेव ब्रह्मेति विज्ञातम्; सर्वेषां भूतानां तस्य पादत्वेन व्यपदेशात्।</description>
    </item>
    
    <item>
      <title>11 इन्द्रप्राणाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/11_indraprANAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/vedAnta-dIpaH/sarva-prastutiH/1/1/11_indraprANAdhikaraNam/</guid>
      <description>प्राणस्तथाऽनुगमात्। १-१-२९ ।
कौषीतकिब्राह्मणे प्रतर्दनविद्यायाम्, &amp;ldquo;त्वमेव मे वरं वृणीष्व यं त्वं मनुष्याय हिततमं मन्यसे&amp;rdquo;, इति प्रतर्दनेनोक्तः इन्द्रः, &amp;ldquo;प्राणोऽस्मि प्रज्ञात्मा तं मामायुरमृतमित्युपास्स्व&amp;rdquo; इत्याह।
अत्र हिततमोपासनकर्मतया निर्दिष्टः इन्द्रप्राणशब्दाभिधेयः, किं जीवः? उत परमात्मेति संशयः।
जीवः इति पूर्वः पक्षः।
कुतः ? इन्द्रशब्दस्य जीवविशेषे प्रसिद्धेः, प्राणशब्दस्यापि तत्समानाधिकरणस्य स एवार्थ इति, &amp;ldquo;तं मामायुरमृतमित्युपास्स्व&amp;rdquo; इति तस्यैवोपास्यत्वोपदेशात् इति।
राद्धान्तस्तु - इन्द्रप्राणशब्दनिर्दिष्टं जीवादर्थान्तरभूतं परं ब्रह्म, &amp;ldquo;स एष प्राण एव प्रज्ञात्माऽऽनन्दोऽजरोऽमृतः&amp;rdquo; इतीन्द्रप्राणशब्दनिर्दिष्टस्यैव जीवेष्वसंभावितानन्दत्वाजरत्वामृतत्वादिश्रवणात्।
सूत्रार्थस्तु - उपास्यतयोपदिष्टम् इन्द्रप्राणशब्दाभिधेयं परं ब्रह्म।
तथेति प्रकारवचनः।</description>
    </item>
    
  </channel>
</rss>
