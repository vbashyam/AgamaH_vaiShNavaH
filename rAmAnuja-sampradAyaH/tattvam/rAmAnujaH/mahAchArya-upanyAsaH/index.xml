<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;महाचार्य-उपन्यासः on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/mahAchArya-upanyAsaH/</link>
    <description>Recent content in &#43;महाचार्य-उपन्यासः on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/mahAchArya-upanyAsaH/index.xml" rel="self" type="application/rss+xml" />
    <item>
      <title>01</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/mahAchArya-upanyAsaH/01/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/mahAchArya-upanyAsaH/01/</guid>
      <description>श्रीमहाचार्यैः विरचितः
॥श्रीभाष्योपन्यासः॥
वन्दे वेदान्तकर्पूरवासितस्वान्तमन्वहम् ।
वाधूलकुलजीवातुम् श्रीनिवासमहागुरुम् ॥
श्रियः पतिः परमकारुणिको भगवान् सर्वेषाम् पुरुषाणाम् उपादित्सितजिहासितेष्टानिष्टतत्साधनानाम् त्याज्योपादेयविवेकार्थम् “हर्तुम् तमः सदसती च विवेक्तुमीशो मानम् प्रदीपमिव कारुणिको ददाति” इत्यु- क्तप्रकारेण वेदाख्यम् प्रमाणम् प्रदाय, अवतारादिमुखेन तदर्थविषयज्ञानम् चोदपादयत् । तच्च ज्ञानम् “नारायणात्समुत्पन्नम् ज्ञानम् कृतयुगे स्थितमि&amp;rsquo;&amp;lsquo;ति कृतयुगे तेनैव आकारेणावर्तिष्ट । अनन्तरम् तस्मिन्, “किञ्चित् तदन्यथाभूतम् त्रेतायाम्, द्वापरे खिलम्&amp;quot; इत्युक्तप्रकारेण क्रमेण खिले सति -
“सङ्कीर्णबुद्धयो देवाः ब्रह्मरुद्रपुरस्सराः ।
शरण्यम् शरणम् जग्मुः नारायणमनामयम्&amp;quot; ॥१॥
तैः विज्ञापितकार्यस्तु भगवान् पुरुषोत्तमः ।</description>
    </item>
    
    <item>
      <title>02</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/mahAchArya-upanyAsaH/02/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/mahAchArya-upanyAsaH/02/</guid>
      <description>श्रीमहाचार्यैः विरचितः श्रीभाष्योपन्यासः
॥ अथ द्वितीयोऽध्यायः ॥
एवम् प्रथमे अध्याये चिदचिद्विलक्षणम् ब्रह्म सकलजगदेककारण-मित्युक्तम् । अस्यैव अर्थस्य सम्भावितसमस्तप्रकारदुर्धर्षणत्वज्ञापनाय द्वितीयोऽध्याय आरभ्यते ॥
तत्र प्रथमे पादे स्वपक्षे कारणविषये परोक्तदूषणपरिहारः क्रियते ।
तत्र स्मृत्यनवकाशे त्यत्र वेदान्तानाम् ब्रह्मकारणत्वपरत्वे परमर्षि- प्रणीतायाः साङ्ख्यस्मृतेः निरवकाशत्वप्रसङ्गात् प्रधानमेव कारणमित्य-शङ्क्य मन्वादिपरमर्षिप्रणीतानाम् बह्वीनाम् स्मृतीनाम् अनवकाशत्व-प्रसङ्गात् ब्रह्मैव कारणमित्युक्तम् ॥ १ ॥
एतेन योग इत्यत्र योगस्मृतेः सर्ववेदप्रवर्तनाधिकृतहिरण्यगर्भ-प्रणीतत्वात् तदनुरोधेन वेदान्तार्थवर्णनम् कार्यमित्याशङ्क्य हिरण्य-गर्भस्यापि क्षेत्रज्ञभूतस्य रजस्तमोऽभिभवसम्भवात् तदुक्तपुराणान्तरवत् योगस्मृतिरपि तन्मूलेति न तया वेदान्तोपरब्रह्मणम् कार्यमित्युक्तम् ॥ २ ॥
न विलक्षणत्वात् इत्यत्र अचेतनस्य जगतः सर्वज्ञात् ब्रह्मणो विलक्षणत्वात्, विलक्षणयोः कार्यकारणभावासम्भवाच्च अचेतनम् प्रधानमेव जगत्कारणम् इत्याशङ्क्य विलक्षणानामपि गोमय-वृश्चिकादीनाम् कार्यकारणभावदर्शनात् ब्रह्मैव कारणमित्युक्तम् ॥ ३ ॥</description>
    </item>
    
    <item>
      <title>03</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/mahAchArya-upanyAsaH/03/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/mahAchArya-upanyAsaH/03/</guid>
      <description>श्रीमहाचार्यैः विरचितः श्रीभाष्योपन्यासः
॥ अथ तृतीयोऽध्यायः ॥
एवम् अध्यायद्वयेन सकलजगदेककारणम् ब्रह्मेति स्थापितम् । अनन्तरद्विकेन ब्रह्मप्राप्त्युपायैस्सह तत्प्राप्तिप्रकारश्चिन्त्यते ।
तत्र तृतीयेऽध्याये उपायभूतम् उपासनम् चिन्त्यते । तत्र प्रथम-द्वितीयपादयोः उपासनारम्भाय प्राप्यव्यतिरिक्तविषयवैतृप्ण्यजननार्थम् प्राप्यतृष्णाजननार्थम् च जीवस्य लोकान्तरेषु सञ्चरतो जाग्रदाद्यवस्थस्य दोषाः, परमात्मनः तद्राहित्येन कल्याणगुणाकरत्वम् च प्रतिपाद्यते ।
तत्र तदन्तरप्रतिपत्तौ इत्यत्र देहात् देहान्तरम् गच्छन् जीव तत्र तत्र भूतसूक्ष्माणाम् सुलभत्वात् तैरसम्परिष्वक्त एव गच्छतीत्याशङ्क्य वेत्थ यथा पञ्चम्यामाहुतावापः पुरुषवचसो भवन्ति इत्यादिप्रश्न-प्रतिवचनाभ्याम् भूतसूक्ष्मसम्परिष्वक्त एव गच्छतीत्युक्तम् ॥ १ ॥
कृतात्ययेऽनुशयवान् इत्यत्र लोकान्तरात् प्रत्यवरोहन् जीवः प्राप्यान्तम् कर्मणः इत्यादिभिः लोकान्तरे कृत्स्नकर्मफलानुभवस्य उक्तत्वात् कर्मशेषरहित एव अवरोहति इत्याशङ्क्य तद्य इह रमणीय-चरणा इत्यादिभिः प्रत्यवरूढानाम् पुण्यपापरूपकर्म (फल) सम्बन्ध-श्रवणात् प्राप्यान्तमित्यादेश्च फलप्रदानप्रवृत्तकर्मविषयत्वाच्च कर्म-शेषसहित एव अवरोहतीत्युक्तम् ॥ २ ॥</description>
    </item>
    
    <item>
      <title>04</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/mahAchArya-upanyAsaH/04/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/mahAchArya-upanyAsaH/04/</guid>
      <description>श्रीमहाचार्यैः विरचितः श्रीभाष्योपन्यासः
॥ अथ चतुर्थोऽध्यायः ॥
एवम् अङ्गैः सह विद्या तृतीये चिन्तिता । अनन्तरम् विद्याफलम् चिन्त्यते । तत्र प्रथमे पादे विद्यास्वरूपविशोधनपूर्वकम् देहावस्थिति-समये सम्भवद्विद्याफलम् चिन्त्यते । यद्यपि चतुर्थः फलनिरूपणपर एव तथापि भक्तिरूपापन्नस्य ज्ञानस्य प्रीतिरूपतया फलकोटिनिवेशन-ज्ञापनार्थम् अस्य इदम् साधनमिति साध्यसाधनभावसम्बन्धज्ञापनार्थम् च विद्यास्वरूपमात्रम् विशोध्यते ।
तत्र – आवृत्तिः इत्यत्र ब्रह्मविदाप्नोति इति वेदनमात्रस्यैव विधानात् असकृदावृत्तौ प्रमाणाभावात् सकृत्कृतमेव वेदनम् शास्त्रार्थ इत्याशङ्क्य मनो ब्रह्मेत्युपासीतत्यादिषु एकविषये वेदनोपासन-शब्दयोः पर्यायत्वेन प्रयोगात् उपासनशब्दपर्यायत्वेन अवगतवेदनशब्देन (ब्दोप) उपदेशात् उपासनशब्दस्य च असकृदावृत्तिज्ञान(वेदन)वाचित्वात् असकृदावृत्तमेव वेदनम् शास्त्रार्थ इत्युक्तम् ॥ १ ॥</description>
    </item>
    
  </channel>
</rss>
