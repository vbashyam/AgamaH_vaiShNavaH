<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/kumAra-varadaH_chintAmaNiH/3/2/</link>
    <description>Recent content in &#43;२ on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/kumAra-varadaH_chintAmaNiH/3/2/index.xml" rel="self" type="application/rss+xml" />
    <item>
      <title>07 सन्ध्याधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/kumAra-varadaH_chintAmaNiH/3/2/07_sandhyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/kumAra-varadaH_chintAmaNiH/3/2/07_sandhyAdhikaraNam/</guid>
      <description>अत्र वैराग्यपादानन्तरमुभयलिङ्गपादारम्भमाक्षिप्य समाधत्ते - ब्रह्मैवेति । पूर्वमुभाभ्यामध्यायाभ्यां सर्वैरपि स्वैः स्वभावैरन्वितं ब्रह्म प्रत्यपादि । अयञ्च साधनाध्यायः । अस्मिन्नध्याये समन्वयाविरोधाध्यायप्रतिपाद्यस्य ब्रह्मणः पुनराकृष्य चिन्ता किमर्थेति चोदकाभिप्रायः । चोद्यं निराकरोति - मैवमिति । अयमत्राभिप्रायः - सत्यमयं साधनाध्यायः । अथापि ब्रह्मचिन्ता विशेषतः कर्तव्यैव । साधनं हि द्विविधम् - साध्योपायस्सिद्धोपायश्च । सिद्धोपाय ईश्वरः । साध्योपायः सद्विद्यादिभेदवती तद्भक्तिरेव । विद्याभेदश्च रूपभेदात् । रूपञ्च विद्यायाः प्राधान्येन वेद्यं ब्रह्मैव । तस्य च भेदस्तद्गुणभेदात् । एवञ्च साधनाध्यायप्रतिपाद्यसाधनरूपभक्तिविषयत्वेन स्वयञ्च सिद्धोपायतया साधनत्वेन साधनाध्याये ब्रह्मचिन्ता विशेषेण सङ्गच्छत इति । तत्र ब्रह्मचिन्तनस्य विद्योपकारकत्वं तावदाह - विद्या इति । तद्धि तद्रूपभेदादिति - तद् ब्रह्मविशदीकरणं तद्रूपभेदात् तद्गुणभेदात्, तेनोभयलिङ्गत्वादि विशेषणोपेतं ब्रह्मात्र चिन्तनीयमित्यर्थः । अस्य सिद्धोपायत्वप्रतिपादनार्थं ब्रह्मचिन्तनं सफलमित्याह - सिद्धेति । द्वयं खलु विशेषतः प्रतिपाद्यम् - ब्रह्मणस्सिद्धोपयत्वं सिद्धप्राप्यत्वञ्च । एतदुभयप्रतिपादनं प्राप्ये ब्रह्मणि तृष्णाविशेषसिद्ध्यर्थम् । तृष्णाविशेषाभावे खलु उपायाधिकार एव पुरुषस्य न स्यात् । स्वर्गकामो हि यागादिष्वधिकुरुते, एवं परब्रह्मप्राप्तिकामो हि ब्रह्मोपासनेष्वधिकुर्यात् । तथा चोभयलिङ्गपाद उपासनानुष्ठाने विशेषेणोपकरोतीति शारीरकशास्त्रसारोऽयं पाद इति न नैरर्थक्यप्रसङ्गः । तृष्णाप्रथिम्न इति - तृष्णाभिवृद्ध्यर्थमित्युच्यते । अभिवर्धते ह्यत्र तृष्णा &amp;lsquo;स स्वेनैव फलप्रदः&amp;rsquo; इत्युक्तप्रकारेण स्वप्रापकत्वेन स्वयमेव ब्रह्मणि परिज्ञाते इति भावः ॥2.</description>
    </item>
    
    <item>
      <title>08 तदभावाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/kumAra-varadaH_chintAmaNiH/3/2/08_tadabhAvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/kumAra-varadaH_chintAmaNiH/3/2/08_tadabhAvAdhikaraNam/</guid>
      <description> अत्र सङ्गतिर्भाष्ये &amp;lsquo;इदानीं सुषुप्तिस्थानं परीक्ष्यते&amp;rsquo; इति । पूर्वं स्वप्नो निरूपितः, इदानीं सुषुप्तिस्थानमित्यर्थः । तदर्थविचारस्तु - किं नाडीपुरीतद्ब्रह्माणि जीवस्य विकल्पेन सुषुप्तिस्थानानि? उत समुच्चयेनेति । किमेषां प्रासादखट्वापर्यङ्कवत् कार्यभेदोऽस्ति नेति । &amp;lsquo;सत आगच्छामहे&amp;rsquo; इति ब्रह्मणः प्रबोधश्रवणं ब्रह्मणः पर्यङ्कस्थानीयतामवगमयत् किं कार्यभेदमवगमयति नेति । अत्र पूर्वपक्षी मन्यते - स्थानं जन्तोरित्यादि । जन्तोस्सुषुप्तौ श्रुतिरनियमतो नाड्यः पुरीतत् ब्रह्मेति च स्थानं वक्ति वदति । तस्मात् त्रयाणामपि स्थानानां मिथो नैरपेक्ष्यात् नाड्यो वा पुरीतद्वा ब्रह्म वेति विकल्प इति पूर्वपक्षः । उक्तमर्थं प्रतिक्षिपति - तन्नेति । प्रतिक्षेपमेव युक्त्या विवृणोति - प्रासादेति । अयमर्थः - समुच्चये कार्यभेदाभावे हि विकल्पो न्याय्यः । अत्र पुनः कार्यभेदेन समुच्चयेन योजितानां प्रासादखट्वापर्यङ्कन्यायेन नाडीपुरीतद्ब्रह्मणां विकल्पो न न्याय्य एव । स च विकल्पोऽष्टदोषदुष्ट एव । तदेवाह - पक्षेपक्ष इति । &amp;lsquo;व्रीहिभिर्यजेत&amp;rsquo; &amp;lsquo;यवैर्यजेत&amp;rsquo; इति विकल्पेनानुष्ठीयमानयोः व्रीहियवयोः प्रथमं व्रीह्यनुष्ठाने यवशास्त्रविषयौ द्वौ दोषौ स्तो यवशास्त्रे प्रामाण्यत्यागोऽप्रामाण्यस्वीकारश्चेति । समनन्तरं कदाचिद्यवशास्त्रानुष्ठाने व्रीहिशास्त्रे प्रामाण्यत्यागोऽप्रामाण्यस्वीकारश्चेति द्वौ दोषौ स्तः । तस्मिन्नेव यवानुष्ठानसमये यवशास्त्रे त्यक्तप्रामाण्यस्वीकारस्स्वीकृताप्रामाण्यपरित्यागश्चेति द्वौ दोषौ भवतः । पुनः परिवृत्य व्रीहिशास्त्रानुष्ठानरूपे तृतीये प्रयोगे व्रीहिशास्त्रे त्यक्तप्रामाण्यस्वीकारः स्वीकृताप्रामाण्यपरित्यागश्चेति द्वौ दोषौ स्त इति प्रयोगत्रयादष्टदोषदुष्टत्वं द्वयोरपि शास्त्रयोश्चत्वारश्चत्वारो दोषा इति प्रथमानुष्ठानवेलायां द्वौ दोषौ, द्वितीयानुष्ठानवेलायां चत्वारस्तृतीयानुष्ठानवेलायां पुनर्द्वौ दोषाविति बुद्ध्या विभज्य धीमद्भिर्भावनीयम् । प्रकारान्तरेणाप्यष्टदोषदुष्टत्वमाहुर्विकल्पविषयमाचार्याः - व्रीह्यनुष्ठाने यवशास्त्रे प्रतिपत्त्यनुष्ठानापूर्वफलबाध इति चत्वारो दोषाः । एवं यवानुष्ठाने व्रीहिशास्त्रे प्रतिपत्त्यनुष्ठानापूर्वफलबाध इति चत्वारो दोषा इत्यष्टदोषदुष्टत्वम् । तेनायमर्थः - गत्यभावे विकल्पस्स्वीकार्यः, सम्भवन्त्यां गतौ समुच्चय इति । अत्र तु प्रासादखट्वापर्यङ्कन्यायेन समुच्चयस्य सम्भवाद् विकल्पो न स्वीकार्यः । क्रमघटितचतुर्दोषयुक्त इति - प्रयोगत्रयसिद्धमष्टदोषदुष्टत्वमनुवदति । तेन प्रयोगद्वयादिति बालकानां प्रतिभासो दुष्प्रतिभास इत्यर्थः ॥ </description>
    </item>
    
    <item>
      <title>09 कर्मानुस्मृतिशब्दविध्यधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/kumAra-varadaH_chintAmaNiH/3/2/09_karmAnusmRtishabdavidhyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/kumAra-varadaH_chintAmaNiH/3/2/09_karmAnusmRtishabdavidhyadhikaraNam/</guid>
      <description>सङ्गतिर्भाष्ये &amp;lsquo;किं सुषुप्त एव प्रबोधसमय उत्तिष्ठत्युतान्य इति संशये&amp;rsquo; इति । तदर्थविचारस्तु - किं सुषुप्तादन्यः प्रबोधसमये उत्तिष्ठति, उत स एवेति । किं सुषुप्तौ सकलोपाधिविनिर्मोकोऽस्त्युत नेति । किं कर्मानुस्मृतिशब्दविधयस्सकलोपाधिविनिर्मोकाभावं गमयन्ति नेति । ननु सुषुप्तिर्नाम मुक्तिप्रायैव मुक्तिः किल जहदसुखगणा दुःखसङ्घातविरहिता ब्रह्मण्यपीतिरेव प्रलय एव श्रुत्यैव ख्याप्यते तेन तदनु सुषुप्त्यनन्तरमुद्बुध्यमानः तनुभृदन्य एवेति पूर्वपक्षानुवादः क्रियते - मुक्तिरिति । इमं पक्षं प्रतिक्षिपति - मैवमिति । मुक्तेस्स्वापस्य विशेषं दर्शयति - कर्मानुवृत्तेरित्यादिना । पूर्वकर्मानुवृत्तेः कर्मफलस्य सुखदुःखादेर्दर्शनात् कर्मानुवृत्तिर्दृश्यते । अन्यत्वे कथमिव स्मरणं सम्भवति?</description>
    </item>
    
    <item>
      <title>10 मुग्धाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/kumAra-varadaH_chintAmaNiH/3/2/10_mugdhAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/kumAra-varadaH_chintAmaNiH/3/2/10_mugdhAdhikaraNam/</guid>
      <description>जाग्रत्स्वप्नसुषुप्तिरूपावस्थाविशेषान् परिशोध्यानन्तरं मूर्च्छारूपा सुषुप्तितुल्यावस्था विचार्यत इति सङ्गतिः । जाग्रत्स्वप्नयोः प्रज्ञायुक्तत्वात् सुषुप्तिमूर्च्छयोः प्रज्ञाविलोपरूपत्वात् तयोर्मिथस्सङ्गतिः । तदर्थविचारस्तु - किं मूर्च्छा जाग्रत्स्वप्नसुषुप्त्यादीनामन्यतमावस्था, उतावस्थान्तरमिति । किं लक्षणतो भेदो व्यवस्थापयितुं शक्यते नेति । किं सूक्ष्मप्राणसम्बन्धो मूर्च्छेति लक्षणं भवति नेति । अत्र पूर्वपक्षी प्राह - जाग्रत्स्वप्नसुषुप्तिमरणभेदेन चत्वारो ह्यवस्थाविशेषा लोके प्रसिद्धाः । तत्र जाग्रत्स्वप्नौ बाह्यज्ञानविरहितौ न भवतः, सुषुप्तिश्च श्वासपूर्णत्वान्न मूर्च्छा, अतो मूर्च्छा मरणमेव, प्रशमितकरणप्राणवर्गत्वादिति । तदिदमनुवदति - जाग्रदिति । तत्प्रतिक्षिपति - नेति । मूर्च्छामरणयोर्भेदे कारणभेदमेव तावत् प्रमाणयति - मृत्यादेरिति । अभिघातादिमात्रान्मूर्च्छा, शिरश्छेदादेर्मरणमिति मूर्च्छामरणकारणयोर्भेदादित्येको हेतुः । हेत्वन्तरमप्याह - स्थितीति । मूर्च्छिते पर्यन्तस्थिताः स्थितो वा मृतो वेति विशेरते । स च संशयो मूर्च्छामरणयोर्वैषम्यमावेदयति । तृतीयमपि हेतुमाह - उत्थितेरिति । मूर्च्छितेष्वेव कश्चिन्मन्त्रौषधादिविभवात् पुनरुत्तिष्ठते । मृतस्तु गच्छत्येव, एवमुत्थानस्यानियतत्वादित्यर्थः । तर्हि मूर्च्छेति कोऽयमवस्थाविशेष इत्याशङ्क्याह - मर्तुमिति । मर्तुं प्रक्रम्य विधिना मध्ये विरमतीति मरणस्यार्धसम्पत्तिरूपावस्थाविशेषो मूर्च्छेति परिकल्पनीयमिति । अर्धमरणं मूर्च्छेत्यर्थः ॥15.</description>
    </item>
    
    <item>
      <title>11 उभयलिङ्गाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/kumAra-varadaH_chintAmaNiH/3/2/11_ubhayalingAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/kumAra-varadaH_chintAmaNiH/3/2/11_ubhayalingAdhikaraNam/</guid>
      <description>पूर्वाधिकरणे संसरन्तं मरणावस्थाधीनं जीवं वैराग्यातिशयसिद्ध्यर्थमुक्त्वा प्राप्यतृष्णाविशेषसिद्ध्यर्थं भगवत उभयलिङ्गत्वमुच्यत इति सङ्गतिः । तदिदं व्यक्तमेव दर्शयति - नैर्गुण्यमिति । अत्र मृषावादिनां पक्षमनूद्य विशेषतस्तत्प्रतिक्षेपार्थमेवेदमधिकरणं प्रवृत्तम् । ते खल्वेवमाहुः - &amp;lsquo;निर्गुणं निरञ्जनम्&amp;rsquo; इति ब्रह्मणो नैर्गुण्यमेव प्रामाणिकम् । तर्हि &amp;lsquo;सत्यकामः सत्यसङ्कल्पः&amp;rsquo; इत्यादि गुणवचनस्य का गतिरत्याशङ्क्याह - गुणवचनमिति । अविद्यापरिकल्पितधर्मार्थवादमात्रमेव गुणवचनं प्रलोभनार्थमित्यर्थः । तर्हि गुणाभावे किं ब्रह्मणो दोषवत्त्वमेव स्वाभाविकमिति भवतोच्यत इत्याशङ्क्याह - नैर्दोष्यमिति । अयमर्थः - ब्रह्मणि नैर्गुण्यं नैर्दोष्यं चोभयमपि स्वाभाविकमिति । तदिदमाह - वस्तुवृत्त्येति । तर्हि श्रुतिपुराणादिसिद्धं ब्रह्मगुणविग्रहादिकं संसारसम्बन्धश्च सर्वलोकप्रसिद्धः किं भवेदित्याशङ्क्याह - तदितरदिति । उक्तमेतदेकदेशमात्रमस्माभिः । इत्थमेवं जीवेश्वरैश्वर्यापहरणप्रवृत्तकुहनावादमोमुह्यमानान् निराकर्तुं &amp;lsquo;न स्थानतोपि&amp;rsquo; इत्यधिकरणमारभ्यते । अनेकशृङ्गम् - बहुप्रकारमित्यर्थः ॥17.</description>
    </item>
    
    <item>
      <title>12 अहिकुण्डलाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/kumAra-varadaH_chintAmaNiH/3/2/12_ahikuNDalAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/kumAra-varadaH_chintAmaNiH/3/2/12_ahikuNDalAdhikaraNam/</guid>
      <description>सङ्गतिर्भाष्ये &amp;lsquo;तस्याचिद्वस्तुनो ब्रह्मरूपत्वप्रकार इदानीं चिन्त्यते ब्रह्मणो निर्दोषत्वसिद्ध्यर्थम्&amp;rsquo; इति । अयमर्थः - पूर्वाधिकरणे ब्रह्मणो निर्दोषत्वं प्रतिज्ञातम् । तस्य निर्दोषत्वस्य प्रतिष्ठापनार्थमचिद्वस्तुनो ब्रह्मरूपत्वमहिकुण्डलन्यायेनोत प्रभाप्रभावन्न्यायेन, अथवा विशेषणविशेष्यभावेनेति चिन्त्यत इति पूर्वाधिकरणेन सङ्गतिरिति । तदर्थविचारस्तु - किमचिद्वस्तुनो ब्रह्मरूपत्वमहिकुण्डलन्यायेन ? उत प्रभाप्रभावद्रूपेण ? उत विशेषणविशेष्यभावेनांशांशित्वेन इति । किं &amp;lsquo;स वा एष महानज आत्माजरोऽमरः&amp;rsquo; इत्याद्यचिद्धर्मप्रतिषेधो विशेषणविशेष्यभावेन ब्रह्मरूपत्वं प्रपञ्चस्यावगमयति नेति । अत्र पूर्वपक्षमाह - विश्वस्रष्टुरिति । विश्वस्रष्टुः परमपुरुषस्य स्वांशतोऽचिद्वर्गप्रजनने स्वदुःखकारणत्वं नास्त्येव । अचितो दुःखाभावात् । अंशतश्चाचित्त्वकॢप्तौ मृत्तत्कार्यादिकञ्च बहूदाहृतं दृष्टान्तजातं सप्रतिज्ञं स्वरसमेव भवति । अतो ब्रह्मैवाव्याकृतादिसृष्टिं विहारवशाद् विक्रियामपि करोति । ततो विकाररूपाप्यचित्सृष्टिर्युज्यत एवेत्यर्थः । तदिदं प्रतिक्षिपति - नेति । तदेव विवृणोति - स्वांश इति । अयमर्थः - द्विविधो ह्यनर्थः । दुःखप्रजननमित्येकः । निरतिशयसुखानुभवयोग्ये वस्तुनि मौढ्यापादनमित्यपरः । अचिद्वस्तुनश्चिद्विलक्षणत्वेन दुःखजननाभावेऽपि निरतिशयज्ञानानन्दात्मनि वस्तुन्यंशे अचिद्रूपतया मौढ्यापादनमपि स्वानर्थापादनमेव । तस्मादचिद्रूपस्वांशसृष्टिर्न घटत एव ॥23.</description>
    </item>
    
    <item>
      <title>13 पराधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/kumAra-varadaH_chintAmaNiH/3/2/13_parAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/kumAra-varadaH_chintAmaNiH/3/2/13_parAdhikaraNam/</guid>
      <description>भाष्य एव पूर्वाधिकरणनिगमनवाक्यान्वितेनोत्तराधिकरणोपक्रमवाक्येन सङ्गतिरुच्यते &amp;lsquo;ब्रह्मणो निर्दोषत्वेन कल्याणगुणाकरत्वेन चोभयलिङ्गत्वमपि सिद्धम् । इदानीमस्मात् परस्माज्जगन्निमित्तोपादानरूपपरमकारणात् परब्रह्मणः परमपि किञ्चित् तत्त्वमस्तीति कैश्चिद्धेत्वाभासैराशङ्क्य निराक्रियते&amp;rsquo; इति । तदर्थविचारस्तु - यदिदमुभयलिङ्गं ब्रह्म किमस्मात्परमपि किञ्चित् तत्त्वमस्ति ? उत नेति । किमस्यैव परत्वे सेतून्मानसम्बन्धभेदव्यपदेशानामुपपत्तिरस्ति ? न वेति । अत्र सूत्रकारेणोपात्तान् पूर्वपक्षहेतूननुक्रमेणानूद्य सौत्रक्रमेण परिहारमपि दर्शयति - सेतुमिति । &amp;lsquo;एतं सेतुं तीर्त्वा&amp;rsquo; इति तरितव्यत्ववचनात् &amp;lsquo;चतुष्पाद् ब्रह्म षोडशकलम्&amp;rsquo; इति ब्रह्मणः परिमितत्ववचनात् प्राप्यसम्बन्धितोक्तेः &amp;lsquo;अमृतस्यैष सेतुः&amp;rsquo; इति प्राप्यस्यान्यस्यामृतस्य प्रापकतया तत्सम्बन्धित्वेनाभिधानात्, अन्याधिक्यश्रुतेरपि &amp;lsquo;परात्परं पुरुषमुपैति दिव्यम्&amp;rsquo; &amp;lsquo;परात्परं यन्महतो महान्तम्&amp;rsquo; इति सर्वस्मात् परस्यान्यस्य श्रुतेश्च । अतिवहननयात् आतिवाहिकन्यायेनायं परमपुरुषो विश्वकारणभूतः प्रापक एव स्यान्न पुनः प्राप्यः । प्राप्यञ्चान्यदेव किञ्चिद् भवेदिति व्योमातीतवादिनः । तदिदं प्रतिक्षिपति - असदिति । यज्जगत्कारणं तदेव ध्येयम् &amp;lsquo;कारणं तु ध्येयः&amp;rsquo; इति नियमात् । यच्च ध्येयं तदेव प्राप्यम् &amp;lsquo;ब्रह्मविदाप्नोति परम्&amp;rsquo; &amp;lsquo;ब्रह्म वेद ब्रह्मैव भवति&amp;rsquo; इति प्राप्यप्रापकयोरेकत्वनिर्णयात् । अतो योऽमृतस्य सेतुस्तदेवामृतमिति त्रय्यन्तवादिनां निर्णयः । अस्मिन् ब्रह्मणि सेतुत्वाद्युक्तिः कथमिति चेदत्रोत्तरम् - सेतुत्वेति । बहुप्रमाणैरविरुद्धां वृत्तिमङ्गीकरोतु । ईश्वरस्यैव तावत्प्राप्यत्वं प्रापकत्वञ्च सकलवेदान्तसिद्धत्वादङ्गीकरणीयमेव । तेन सेतुत्वाद्युक्तीनां योग्यार्थकल्पनयार्थोपवर्णनं कार्यमित्यर्थः । अन्यथा लोके मुख्यामुख्यप्रयोगविभागो न स्यात् । अमुख्यप्रयोगाणां परित्याज्यत्वञ्च स्यात् । उपक्रमोपसंहारादितात्पर्यलिङ्गपरिशोधनेन विदुषां तत्रतत्र वाक्यार्थोपवर्णनमपि न स्यादिति सर्वशास्त्रसङ्क्षोभः ॥25.</description>
    </item>
    
    <item>
      <title>14 फलाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/kumAra-varadaH_chintAmaNiH/3/2/14_phalAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/kumAra-varadaH_chintAmaNiH/3/2/14_phalAdhikaraNam/</guid>
      <description>अत्र पूर्वोत्तराधिकरणयोस्सङ्गतिमाह - आराध्य इति । यत्र हि परत्वमौदार्यञ्च स एव हि सेव्य इति लोकप्रसिद्धम् । परत्वे सत्यपि कदर्यस्यासेव्यत्वात् । तथौदार्ये सत्यपि निर्धनस्यासेव्यत्वात् । तेनोत्तरपादप्रतिपाद्योपास्यत्वसिद्ध्यर्थं भगवतः परत्वमुक्तं पूर्वाधिकरणे । इह पुनः फलप्रदत्वकथनात् औदार्यमुच्यत इति पूर्वोत्तराधिकरणसङ्गतिः । तदिदं परत्वं भगवतस्त्रिकाण्ड्यां सर्वत्रोक्तमनूद्य तदन्वितमौदार्यमधुना प्रख्याप्यते । अन्वयार्थस्तु - &amp;lsquo;सर्वे वेदा यत्रैकं भवन्ति&amp;rsquo;, &amp;lsquo;सर्वे होतारो यत्रैकं भवन्ति&amp;rsquo; । &amp;lsquo;वर्णाश्रमाचारवता&amp;rsquo; इत्यादिभिः प्रमाणैः प्रथमकाण्डे विष्णुरेव सर्वकर्मसमाराध्यतया निर्णीतः । मध्यमकाण्डेपि &amp;lsquo;अग्निरवमो देवतानां विष्णुः परमः&amp;rsquo; इति स एव सर्वदेवतान्तर्यामित्वेन तदध्यक्षतया प्रतिपादितः । अस्मिन्नपि ब्रह्मकाण्डे पुनरेतावता दशभिरपि पादैर्भाषितो भवभयचकितप्राप्त्युपास्त्येकलक्ष्यमिति प्रागेवास्मिन्पादे विशदतरमुपपादितम् । अथोभयलिङ्गपादान्ते विद्याप्रतिपादनारम्भे तत्तच्छास्त्रार्थयोग्यं नित्यनैमित्तिककाम्यरूपाणां प्रवृत्तिनिष्ठधर्माणां कर्मयोगज्ञानयोगभक्तियोगादिरूपाणां निवृत्तिनिष्ठधर्माणा़ञ्चानुगुणं फलं दिशतीति विद्यारम्भसिद्ध्यर्थं विशदमुपपाद्यते । नहि प्रयोजनमन्तरेण प्राणिनां प्रवृत्तिस्सम्भवति । नच प्रयोजनं प्रदातारमन्तरेण । न च प्रदातृत्वं परत्वौदार्याभ्यां विना । नापि चैतौ गुणौ पुरुषोत्तमादुभयविभूतिविशिष्टस्वात्मप्रदानमहावदान्याद् भगवतो नारायणादन्यत्र सम्भवत इति भावः ॥28.</description>
    </item>
    
  </channel>
</rss>
