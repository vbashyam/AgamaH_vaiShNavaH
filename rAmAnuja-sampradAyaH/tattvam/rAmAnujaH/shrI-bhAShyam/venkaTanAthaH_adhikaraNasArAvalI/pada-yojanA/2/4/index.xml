<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/pada-yojanA/2/4/</link>
    <description>Recent content in &#43;४ on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/pada-yojanA/2/4/index.xml" rel="self" type="application/rss+xml" />
    <item>
      <title>27 उपोद्घातम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/pada-yojanA/2/4/27_upodghAtam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/pada-yojanA/2/4/27_upodghAtam/</guid>
      <description>अक्षादीत्यादि । अक्षाद्युत्पत्त्यनूक्तौ - अचिद्विशेषाणामिन्द्रियादीनामुत्पत्तिकथने । फलं नहि - प्रयोजनं नास्ति । अत्र - इन्द्रियाद्युत्पत्तिविषये । अधिकाशङ्कनं तु मन्दम् - यत्किञ्चिदधिकाशङ्कापरिहारार्थमधिकरणमारभ्यत इति चेत् तदिदं स्पष्टतया न दृश्यते तत इदं मन्दम् । तत्संख्यादेः परीक्षापि - इन्द्रियादिसंख्याविचारोऽपि । अनुकृतबलिभुग्दन्तचिन्ता - अनुकृता तुल्यतया स्वीकृता बलिभुग्दन्तचिन्ता काकदन्तचिन्ता यया सा तथा काकदन्तपरीक्षातुल्येत्यर्थः । इति चेन्न - इत्याशङ्कनं न युक्तम् । एतेषु - इन्द्रियाद्यचिद्विशेषेषु । किमपि - वस्तु । अब्रह्मकार्यम् - ब्रह्मकार्यं न भवतीति । कथयताम् - वदतां केषाञ्चिद्वादिनाम् । बाधनेन - निरोधनेन । अर्थवत्त्वात् - इन्द्रियाद्युत्पत्तिविचारपरस्यास्य पादस्य प्रयोजनवत्त्वात् । नेति पूर्वेणान्वयः । तत् - तस्मात् । प्रथमचरमयोः - &amp;lsquo;तथा प्राणाः&amp;rsquo; इत्यादेः प्राणाद्युत्पत्तिप्रतिपादकस्य प्रथमाधिकरणस्य &amp;lsquo;संज्ञामूर्तिक्लृप्तिस्तु त्रिवृत्कुर्वत उपदेशात्&amp;rsquo; इत्यादेर्नामरूपव्याकरणात्मकव्यष्टिसृष्टिरपि चतुर्मुखशरीरकपरमात्मकर्तृकेति प्रतिपादयतश्चरमाधिकरणस्य च । साक्षात् सङ्गतिस्स्यात् । मध्यमानाम् - उक्ताधिकरणद्वयमध्यवर्तिनां त्वधिकरणानाम् । प्रसङ्गात् सङ्गतिः - अत्र ग्रथनम् ॥2.</description>
    </item>
    
    <item>
      <title>28 प्राणोत्पत्त्यधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/pada-yojanA/2/4/28_prANotpattyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/pada-yojanA/2/4/28_prANotpattyadhikaraNam/</guid>
      <description>अग्रे सत्तामित्यादि । अग्रे - सृष्टेः प्राक् । ऋषीणाम् - केषाञ्चिदृषिशब्दवाच्यानाम्, सत्ताम् - विद्यमानताम् । अभिदधती - प्रतिपादयन्ती । श्रुतिः - &amp;lsquo;असद्वा इदमग्र आसीत्, तदाहुः किं तदासीदिति, ऋषयो वाव ते अग्रेऽसदासीत्, तदाहुः के ते ऋषय इति, प्राणा वाव ऋषयः&amp;rsquo; इति श्रुतिः । तेषाम् - ऋषित्वेनोक्तानाम् । प्राणतां वक्ति - &amp;lsquo;प्राणा वाव ऋषयः&amp;rsquo; इति प्राणशब्दवाच्यत्वं प्रतिपादयति । अत्र - अस्मिन्प्रकरणे । वाच्यम् - ऋषिप्राणशब्दवाच्यम् । ब्रह्म नैव - ब्रह्म न भवितुमर्हति । कुतः?</description>
    </item>
    
    <item>
      <title>29 सप्तगत्यधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/pada-yojanA/2/4/29_saptagatyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/pada-yojanA/2/4/29_saptagatyadhikaraNam/</guid>
      <description>सप्तेत्यादि । सप्त प्राणाश्चरन्तीत्युदितम् - &amp;lsquo;सप्त इमे लोका येषु चरन्ति प्राणा गुहाशया निहितास्सप्त सप्त&amp;rsquo; इति श्रुतौ ये जीवेन सह सञ्चरन्ति प्राणास्ते सप्तेति सप्तत्वमुक्तम् । योगे - चित्तवृत्तिनिरोधात्मकसमाधिप्रतिपादकश्रुतिवाक्ये । ते - ते सप्त प्राणाः । विशिष्याप्यभिहिताः - &amp;lsquo;यदा पञ्चावतिष्ठन्ते ज्ञानानि मनसा सह । बुद्धिश्च न विचेष्टेत तामाहुः परमां गतिम् ॥&amp;rsquo; इति श्रोत्रत्वक्चक्षुर्जिह्वाघ्राणबुद्धिमनोरूपा इमे एतावन्त इति विशेषतोऽभिहिताश्च । तस्मात् सप्तेन्द्रियाणीति - ततः कारणात् सप्तैवेन्द्रियाणीति । असत् - अयुक्तम् । अधिकवचोदृष्टितः - &amp;lsquo;दशेमे पुरुषे प्राणा आत्मैकादशः&amp;rsquo; &amp;lsquo;इन्द्रियाणि दशैकञ्च, तैजसानीन्द्रियाण्याहुर्देवा वैकारिका दश । एकादशं मनश्चात्र&amp;rsquo; इत्यादिश्रुतिस्मृतिषु सप्तभ्योऽधिकानामेकादशानां वचनस्य दर्शनात् । अत्र - &amp;lsquo;सप्त प्राणाः&amp;rsquo; इत्यत्र । आन्यपर्यात् - सप्तलोकसञ्चरणोपाधिप्रयुक्तसप्तत्वतात्पर्यात् । असदित्यनेनान्वयः । एषाम् - इन्द्रियाणाम् । लक्ष्म सात्त्विकाहङ्करणपरिणतिद्रव्यता च अविशिष्टा - असाधारण-धर्मभूता सात्त्विकाहङ्कारपरिणामद्रव्यता च तुल्या । कर्मबोधेन्द्रियेभ्यः - वागादिभ्यः पञ्चकर्मेन्द्रियेभ्यः श्रोत्रादिभ्यः पञ्चज्ञानेन्द्रियेभ्यश्च । प्रधाने - मुख्ये । मनसि - विषये । भेदेनोक्तिः - दशेन्द्रियेभ्योऽधिकतया प्रतिपादनम् । फलवती - तत्प्रधान्यप्रदर्शनेन प्रयोजनवतीत्यर्थः ॥5.</description>
    </item>
    
    <item>
      <title>30 प्राणाणुत्वाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/pada-yojanA/2/4/30_prANANutvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/pada-yojanA/2/4/30_prANANutvAdhikaraNam/</guid>
      <description> सर्वेष्वित्यादि । सर्वेषु - सर्वेन्द्रियविषये । आनन्त्यवादात् - &amp;lsquo;त एते सर्व एव समास्सर्वेऽनन्ताः&amp;rsquo; इत्यनन्तत्ववचनात् । परिमितिनियमानुक्तितश्च - एतस्येन्द्रियस्येदं परिमाणमिति विशेषपरिमितिनियमावचनाच्च । इन्द्रियाणां व्याप्तिस्सिद्धा - सर्वेन्द्रियाणामपि व्याप्तिर्विभुत्वरूपा, सिद्धा प्रामाणिकी । इति चेन्न - एवं यच्छङ्कनं तन्न सुष्ठु । प्रयदखिलतनूत्क्रान्तिगत्यागतिभ्यः - प्रयतां म्रियमाणानामखिलानां प्राणिनां तनुभ्य उत्क्रान्तेः, गतेर्देशान्तरगमनात्, आगतेः पुनरागमनाच्च, एतेभ्यो हेतुभ्यः । विभुत्ववादोऽयुक्त इत्यर्थः । वृत्त्या - आप्यायनार्थभूतप्रसर्परूपया वृत्त्या । दूरस्थधीस्स्यात् - दूरगतार्थप्रतीतिर्भवेत् । भजनविधिपरे - इन्द्रियोपासनविधिपरे वाक्ये । अनन्ततोक्तिः - इन्द्रियाणामनन्ततोक्तिः । स्वकार्यैः - इन्द्रियकार्यैरित्यर्थः । परिमितान्यपीन्द्रियाणि प्रतिबन्धकाभावेऽसङ्ख्यातान् विषयान् गृह्णन्तीति प्रदीपप्रकाशादिषु दृष्टत्वादिति भावः । तत्तत्तनुषु - तत्तद्देहेषु । कन्दस्थानाच्च - इन्द्रियकन्दभूतहृदयवर्तिनां तेषाम् । विकृतिमद्द्रव्यभावात् - विकारिद्रव्यत्वात् सर्वतोदिक्कप्रसरात् । पृथुत्वम् - महत्त्वं युज्यत इत्यर्थः ॥ </description>
    </item>
    
    <item>
      <title>31 वायुक्रियाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/pada-yojanA/2/4/31_vAyukriyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/pada-yojanA/2/4/31_vAyukriyAdhikaraNam/</guid>
      <description> प्राण इत्यादि । प्राणः - श्रेष्ठप्राणः । प्रागुक्तनीत्या - इन्द्रियविषये उक्तेन न्यायेन । परजनित इति स्थापिते - परमात्मनोत्पादित इति स्थापिते सति । सः - श्रेष्ठप्राणः । देहान्तर्वायुमात्रम् देहान्तस्स्थितवायुमात्रस्वरूप एव । तत्क्रिया वा - वायुव्यापारस्वरूपो वा । इति न - इति वक्तुं न युक्तम् । अस्य - प्राणस्य । सह - &amp;lsquo;खं वायुः&amp;rsquo; इत्युक्तवायुना सह । पृथगुत्पत्तिवादात् - पृथगुत्पत्तिवचनात् । प्राणस्य वायुमात्रस्वरूपत्वे तत्क्रियास्वरूपत्वे वा वायुना सह पृथगुत्पत्तिर्वक्तव्या नहि । द्रव्यवर्गे पठनतः - मनइन्द्रियादिद्रव्यवर्गे पठनात् । द्रव्यत्वमुचितम् - प्राणस्यापि द्रव्यात्मकत्वमेव युक्तं, नतु क्रियात्मकत्वमित्यर्थः । तेजस्त्वे - &amp;lsquo;वायोरग्निः&amp;rsquo; इत्युक्तरीत्या वायोस्तेजस्त्वावस्थायाम् । वाय्ववस्थात्यजनवत् - वायुत्वावस्थात्यागवत् । इह - प्राणे। कदापि - कदाचिदपि । तत्त्यागहानेः - वायुत्वावस्थात्यागाभावात् । एषः - प्राणः । तत्त्वान्तरं न स्यात् - वायुकार्यं तेजो यथा वायोस्तत्त्वान्तरं तथा तत्त्वान्तरं न भवति । किन्तु वायुविशेष एव प्राण इति भावः ॥ </description>
    </item>
    
    <item>
      <title>32 श्रेष्ठाणुत्वाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/pada-yojanA/2/4/32_shreShThANutvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/pada-yojanA/2/4/32_shreShThANutvAdhikaraNam/</guid>
      <description> उक्त इत्यादि । प्राणः त्रिलोक्या सम इति - लोकत्रयेण तुल्य इति । उक्तः - &amp;lsquo;सम एभिस्त्रिभिर्लोकैः&amp;rsquo; इति श्रुत्या प्रतिपादितः । इति - अस्माद्धेतोः । सः - प्राणः । जगद्व्यापकोऽस्तु - विभुस्स्यादित्यर्थः । इत्ययुक्तम् - इति शङ्कनमयुक्तम् । जीवाक्षन्यायतः - जीवस्येन्द्रियाणाञ्चोक्तेन न्यायेन । तत्सहपठिततदुत्क्रान्तिगत्यादिबाधात् - तत्सहपठितस्य जीवेन्द्रियैस्सह पठितस्य तस्य प्राणस्य उत्क्रान्तिगत्यादीनां &amp;lsquo;प्राणोऽनूत्क्रामति&amp;rsquo; इत्याद्युक्तानां देहोत्क्रमणदेशान्तरगमनपुनरागमनानां बाधात् विरोधादित्यर्थः । प्राणस्य विभुत्वे तदुत्क्रान्त्यादिश्रुतिर्बाधिता स्यादिति भावः । करणक्षेत्रधृत्यादिहेतौ - करणानां चक्षुरादीन्द्रियाणां क्षेत्रस्य शरीरस्य च धृतिर्यथापूर्वमवस्थानं, आदिशब्देन स्वस्वकार्यप्रवृत्तिरुच्यते, तेषां हेतौ कारणभूते । &amp;lsquo;यो ह वै ज्येष्ठञ्च&amp;rsquo; इत्यादिछान्दोग्यश्रुतौ प्राणस्य तथात्वप्रसिद्धेरित्यर्थः । इह - प्राणे । सर्वसाम्यश्रुतिः - पूर्वोदाहृता त्रैलोक्यसाम्यश्रुतिः । स्तुत्यर्था - करणकलेबरधारणादिबहूपकारहेतुत्वप्रयुक्तस्तुतिप्रयोजना । भवतीति शेषः । देहे, वृत्तिभेदैः - प्राणापानव्यानोदानसमाननागकूर्मकृकरदेवदत्तधनञ्जयात्मकावस्थाभेदैः । दशधा विभक्तः - नानात्वेनावगतः । अनल्पोपकारश्च स्फुरति - महोपकारश्च प्रत्यक्षेणोपलभ्यते । अतस्तत्स्तुतिर्युज्यत इति भावः ॥ </description>
    </item>
    
    <item>
      <title>33 ज्योतिराद्यधिष्ठानाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/pada-yojanA/2/4/33_jyotirAdyadhiShThAnAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/pada-yojanA/2/4/33_jyotirAdyadhiShThAnAdhikaraNam/</guid>
      <description> भोक्तॄणामित्यादि । भोक्तॄणाम् - जीवानाम् । देवतानामपि - अग्न्यादिदेवतानामपि । तनुकरणाधिष्ठितिः - शरीरेन्द्रियाधिष्ठानम् । जीवानां शरीरेन्द्रियाधिष्ठानम्, देवतानां चक्षुरादीन्द्रियाधिष्ठानमिति भेदः । ईशतन्त्रता न - परमात्माधीनं न भवति । तत्स्वातन्त्र्यप्रदानात् तेषां जीवदेवतानां स्वातन्त्र्यं तत्स्वातन्त्र्यं यद्वा तस्मिन् शरीरेन्द्रियाधिष्ठाने स्वातन्त्र्यं तत्स्वातन्त्र्यं तस्य प्रदानात् । ईश्वरः खलु सामान्येन सर्वेषामपि चेतनानां ज्ञानचिकीर्षाप्रयत्नशक्तिप्रदानेन स्वातन्त्र्यमापादयति । ते चेश्वरेण दत्तस्वातन्त्र्या जीवाः करणकलेबराद्यधिष्ठाने स्वयमेव प्रवर्तन्त इति युक्तमिति । इति न - इदं न युक्तम् । हि - यस्मात् कारणात् । सर्वे तनुभृतस्तच्छरीरम् - सर्वेऽपि जीवाः परमात्मशरीरभूताः । अयमर्थः - सर्वे जीवा ईश्वरस्य शरीरमेव । शरीरञ्च नियताधिष्ठेयं नियतविधेयं नियतशेषमिति वृद्धा निरणैषुः । तेन नियतपरतन्त्रा एव जीवा इति । तत्पारतन्त्र्ये नित्ये - ईश्वरपारतन्त्र्ये एवं सार्वकालिके सति । क्वचिदपि राजसामन्तनीतिर्न भवेत् - क्वापि विषये राजदत्तस्वातन्त्र्यकसामन्तन्यायो न भवेत् । सामन्ताः खलूच्छ्वासनिश्वासचिन्तितनिमिषितादिकार्येषु स्वातन्त्रा अपि राजाज्ञामप्यनुवर्तन्ते न चैवमीश्वरपरतन्त्रेषु स्वातन्त्र्यगन्धोऽप्यस्तीति भावः । तत्र दृष्टान्त उच्यते प्राणन्यायात् - प्राण उच्छ्वासनिश्वासादिरूपस्तन्न्यायात् । नहि जागरावस्थायामेव प्राणिति अपितु सुषुप्त्यवस्थायामपि, नहि सुषुप्त उच्छ्वासनिःश्वासादौ स्वतन्त्रबुद्ध्या प्रवर्तते अपि त्वीश्वरप्रेरित एवेति तन्न्यायः सर्वकार्येष्वपीति भावः । तत् - तस्मात् । जीवव्यापाराणां सर्वेषामपि परमात्मायत्तत्वात् । चेतनानाम् - जीवादीनां पूर्वोक्तानाम् । स्वशक्ये - स्वशक्यविषयेऽपि । प्रभुत्वम् - प्रवृत्तिरूपं कर्तृत्वम् । परवशम् - परमात्माधीनमिति । इह - अस्मिन्नधिकरणे । सिध्यतीति शेषः ॥ </description>
    </item>
    
    <item>
      <title>34 इन्द्रियाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/pada-yojanA/2/4/34_indriyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/pada-yojanA/2/4/34_indriyAdhikaraNam/</guid>
      <description> प्राणोऽपीत्यादि । प्राणोऽपि - श्रेष्ठप्राणोऽपि । हृषीकं स्यात् - इन्द्रियं स्यात् । भृशमुपकरणात् - इन्द्रियाणामिव प्राणस्य जीवविषये बहुलमुपकरणात् । तेषु मुख्यत्ववादात् - इन्द्रियेषु प्राणस्य मुख्यत्वप्रतिपादनात् । &amp;lsquo;मुख्यः प्राणः&amp;rsquo; इति हि प्राणस्य व्यवहारः । उत्क्रान्त्यादौ साह्याच्च - देहादुत्क्रान्तौ देशान्तरगमनादौ च प्राणसाहाय्यस्य प्रत्यक्षसिद्धत्वात् । इति यदि - एवं शङ्क्यते यदि । न - नैतद्युक्तम् । पृथक्शब्दनैस्तस्य भेदात् - &amp;lsquo;एतस्माज्जायते प्राणो मनस्सर्वेन्द्रियाणि च&amp;rsquo; इतीन्द्रियेभ्यः प्राणस्य पृथगभिधानेनेन्द्रियेभ्यो भेदप्रतीतेः । मनसोऽपीन्द्रियेभ्यः पृथगभिधानमस्ति तस्य कथमिन्द्रियत्वमिति चेत् तत्राह - मनसि तु कण्ठोक्तादिन्द्रियत्वात् गोबलीवर्दनीतिर्घटते - मनोविषये तु &amp;lsquo;मनष्षष्ठानीन्द्रियाणि&amp;rsquo; इति मनस इन्द्रियत्वस्य कण्ठोक्त्या &amp;lsquo;मनस्सर्वेन्द्रियाणि&amp;rsquo; इत्यत्र &amp;lsquo;गामानय&amp;rsquo; &amp;lsquo;गां बधाने&amp;rsquo;त्यत्रेवेन्द्रियशब्दस्य मनोव्यतिरिक्तेन्द्रियेषु सङ्कोचः कार्य इत्यर्थः । घटते - युज्यते । किञ्च, सात्विकाहङ्करणविकृतिता - सात्त्विकाहङ्कारविकारद्रव्यत्वरूपमिन्द्रियलक्षणञ्च । प्राणे न - नास्ति । शब्दसाम्यादि - प्राणशब्दवाच्यत्वमात्रेण साम्यमुपकारसाम्यमित्यादि तु । मन्दम् - विफलम् । न ह्यक्षशब्दवाच्यत्वमात्रेण विभीतकादीनामिन्द्रियत्वमस्ति, नापीन्द्रियाणां वृक्षविशेषत्वमस्तीति भावः ॥ </description>
    </item>
    
    <item>
      <title>35 संज्ञामूर्तिकॢप्त्यधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/pada-yojanA/2/4/35_saMjnAmUrtikLLiptyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/venkaTanAthaH_adhikaraNasArAvalI/pada-yojanA/2/4/35_saMjnAmUrtikLLiptyadhikaraNam/</guid>
      <description>मन्वाद्यैरित्यादि । मन्वाद्यैः - वैवस्वतमनुप्रभृतिभिस्स्मृतिकर्तृभिः । असौ सरसिजवसतिः - चतुर्मुखः । व्यष्टिनामादिकर्ता स्मर्यते - &amp;lsquo;नामरूपञ्च भूतानां कृत्यानाञ्च प्रपञ्चनम् । वेदशब्देभ्य एवादौ देवादीनाञ्चकार सः ॥&amp;rsquo; इत्यादिना व्यष्टिदशायां यन्नामादि नामरूपव्याकरणं तत्कर्ता कथ्यते । व्यष्टिर्नाम जीवानां करणकलेबरसंयोगकरणम् । &amp;lsquo;जीवोपकरणानां प्राणानामुत्पत्त्यादिकं निरूपितम् । तैर्जीवस्य संयोगकरणं हि व्यष्टिसृष्टिः&amp;rsquo; इति चिन्तामणिकाराः प्राहुः । जीवेनानुप्रविश्येत्यपि कथितम् - &amp;lsquo;अनेन जीवेनात्मनानुप्रविश्य नामरूपे व्याकरवाणि&amp;rsquo; इति श्रुत्या जीवेनानुप्रविश्येत्यप्यभिहितम् । अतः - उक्तहेतुभ्यः । अत्र - व्यष्टिसृष्टौ । प्रेष्यकृत्यक्रमः - चारेणानुप्रविश्य परबलं सङ्कलयानीति प्रेष्यकर्तृकपरबलसङ्कलनादिक्रमः । प्रतीयत इति शेषः । तन्न - तन्न युक्तम् । एको हि प्रवेष्टा त्रिवृतमकृत व्याकरोच्चेत्यधीतः - &amp;lsquo;सेयं देवतेमास्तिस्रो देवता अनेन जीवेनात्मनानुप्रविश्य नामरूपे व्याकरोत्तासां त्रिवृतंत्रिवृतमेकैकामकरोत्&amp;rsquo; इति श्रुत्या एकस्यैव प्रवेष्टृत्वं त्रिवृत्करणकर्तृत्वं नामरूपव्याकर्तृत्वञ्चाभिहितमित्यर्थः । नामरूपव्याकरणस्याण्डसृष्ट्यनन्तरभाविचतुर्मुखकर्तृकत्वेऽण्ड सृष्टिपूर्वभावित्रिवृत्करणेनैककर्तृकत्वासम्भव इति भावः । तर्हि कथं चतुर्मुखकर्तृके परमात्मनः कर्तृत्वमित्याशङ्क्याह - तत्तज्जीवेति । भगवान् - परमात्मा । तत्तज्जीवान्तरात्मा - चतुर्मुखादितत्तज्जीवशरीरी सन् । तादृशं कार्यजातञ्च सृजति - चतुर्मुखादिकर्तृकतया प्रतीयमानं नामरूपव्याकरणादिकञ्च कार्यं करोति । यथा तेजःप्रभृतिशरीरकस्तत्तत्सृष्ट्यादिकमकरोत् तथेत्यर्थः ॥12.</description>
    </item>
    
  </channel>
</rss>
