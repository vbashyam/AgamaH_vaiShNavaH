<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/bhAva-prakAshikA/3/2/</link>
    <description>Recent content in &#43;२ on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/bhAva-prakAshikA/3/2/index.xml" rel="self" type="application/rss+xml" />
    <item>
      <title>07 x02सन्ध्याधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/bhAva-prakAshikA/3/2/07_sandhyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/bhAva-prakAshikA/3/2/07_sandhyAdhikaraNam/</guid>
      <description>सुखानुभवेऽपीति - कृतात्यय इति सूत्रांशेन स्वर्गक्षयिष्णुत्वस्य सूत्रकृताख्यापितत्वादिति भावः, दुःखित्वज्ञापनप्रकारः सर्वोषि रंहत्यथिकरणेऽस्माभिः प्रपञ्चितः तत्रैवानुसन्धेयः - भाष्ये स्वप्नमधिकृत्येति । प्रवृत्तेति शेषः, स्वप्नमधिकृत्य प्रवृत्ता श्रुतिः श्रूयत इति योजना, तेन समानकर्तृकत्वात् न क्तवानुपपत्तिः, अधिकृत्य प्रस्तुत्येत्यर्थः, भाष्ये रथयोगा इति, रथैर्युज्यन्त इति रथयोगा रथाश्वाः कर्मणि घञ् कर्तृकरण इति समासः, वेशान्ताः पल्वलानीत्यर्थः, पुष्करिण्य इति द्वितीयार्थे &amp;ldquo;सुपां सुपो भवन्ती&amp;rsquo;ति जसादेशः, अथवा छान्दसः पूर्वसवर्णदीर्घाभावः - स्प्नं पश्यतीति हि प्रकृतमिति । यद्यपि &amp;ldquo;स यत्र स्वपिति अस्य लोकस्य सर्वाबतो मात्रा उपादाय स्वयं विहत्य स्वयं निर्माय स्वेन भासा स्वेन ज्योतिषा प्रस्वपिति अत्रायं पुरुषः स्वयंज्योतिर्भवती&amp;rsquo;त्युपक्रम्य हि &amp;ldquo;न तत्र रथा&amp;rsquo; इति बृहदारण्यके श्रूयते, अत एव शाङ्करभाष्ये स यत्र प्रस्वपितीत्युक्रम्येत्येवोक्त्तम्, तथापि प्रस्वपितीत्यस्य अस्पष्टाथर्त्वात् स्पष्टार्थं लौकिकं वाक्यान्तरमुपात्तम्, न त्वेतत् श्रुतिवाक्यमुपात्तमिति द्रष्टव्यम्, एवमुत्तरत्र स्वप्नं पश्यतीति प्रकृतो जीव इत्यत्रापि द्रष्टव्यम् । भाष्ये- सन्ध्यं स्वपनस्थानमुच्यत इति, तस्य ह वा एतस्य पुरुषस्य द्वे एव स्थाने भवतः इदं च परलोकस्थानं च सन्ध्यं तृतीयं स्वप्नस्थानं तस्मिन् सन्ध्ये स्थाने तिष्ठन् एते उभे स्थाने पश्यति इदं च परलोकस्थानञ्चेति श्रुतिः, यथा ग्रामसन्धिः द्वौ ग्रामौ भजते एवं स्वप्न उभौ लाकौ लक्षणतो भजते एतल्लोकवर्त्तिचक्षुराद्यजन्यरूपादिसाक्षात्कारवत्वलक्षणं परलोकलक्षणं भजते, परलोकवर्त्तिचक्षुराद्यजन्यरूपादिसाक्षात्कारवत्वरूपमैहलौकिकलक्षणमपि भजत इत्यर्थमस्याः श्रुतेः केचन वर्णयन्ति, भाष्ये- सृजते स हि कर्त्तेत्याह हीति, हि शब्दो हेत्वर्थः, ततश्च कर्त्तेत्यस्य सृजत इत्यनेनैकार्थ्यात् द्देतुहेतुमद्भावाभावात् कर्तृत्वोपयुक्त्तसत्यसङ्कल्पत्वगुणशालीत्यथर्।, ततश्च सत्यसङ्कपत्वात् जीवस्य कर्त्तृत्वं युज्यत इत्यर्थः इति पूर्वपक्षिणो भावः, न च सत्यसङ्कल्पत्वादिसद्भावे जागरेऽपि जीवस्य रथादिस्रष्ट्टत्वं स्यादिति वाच्यम्, जागरदशायां तिरोहितस्य स्वप्नदशायां मुक्त्ताविवाविर्भावसम्भवात्, पूर्व पश्चात् चासतां स्वप्नपदार्थानां स्वप्नकाले भवनवत् सत्यसङ्कल्पत्वस्याऽपि तन्मात्र एवाऽऽविर्भावोपपत्तेः, नचैवं सति प्रवुद्धस्य रथादीनद्राक्षमिति परामर्शवत् रथादीनस्त्राक्षमित्यपि परामर्शः स्यादिति वाच्यम्, स्वप्ने जागरानुभूतपितृपितामहात्ययादिवृत्तान्तस्याननुसन्धानवत् स्वपनेऽनुभूतरथादिस्त्रष्ट्टत्वस्य जागरणे अननुसन्धाने दोषाभावात्, न च जीवस्य स्वाप्नार्थस्त्रष्ट्टत्वे शुभसूचकानेव सृष्ट्वा पश्येत् नाशुभसूचकान् इति वाच्यम्, तदानीं स्वाप्नार्थस्याऽशुभसूचकत्वाननुसन्धानेन तत्स्त्रष्ट्टत्वोपपत्तेः, स्वप्नदृक्कर्त्तृकेषु तैलपानतैलघटावगाहनविषभक्षणमध्वशनैकपुण्डरीकदारणादिषु सिद्धान्तेऽप्येवमेवोपपादनीयत्वात्, तस्मात् जीव एव कर्त्तेति पूर्वपक्षिणो भावः ।। 1 ।।जीवलिङ्गं दर्शयतीति - ततश्च परमात्मनस्तत्र प्रकृतत्वेऽपि पुत्रपौत्रादिसम्बन्धरूपस्य जीवलिङ्गस्य बलवत्वात् एषु सुप्तेषु&amp;rsquo; इति वाक्ये जीव एव कर्तृत्वेन प्रतिपाद्यत इति भावः ।। 2 ।।तुशब्दसिद्धार्थ उक्त्त इति - जीवकर्तृकत्वरूपपूर्वपक्षव्यावर्तकतुशब्दवलात् परमात्मकर्तृकत्वं लभ्यते, मायामात्रं स्वप्ने पुष्करिण्याद्यर्थजातं परमपुरुषसृष्टमिति भाष्ये योजना, मायामात्रमित्येतत् हेतुगर्भं पक्षविशेषणम्, सर्वांशस्याऽप्याश्चय्यर्रूपत्वात् परमात्मसृष्टमिति भावः, ततश्च परमपुरुषसृष्टमित्येनन्मायामात्रमित्यस्य व्याख्यानमिति न मन्तव्यमिति भावः । ।न भवन्तीति वाक् यस्य वैयर्थ्यमिति - पूर्वकालीनाभावपरत्वेनाभूवन्नित्येवं निर्देशप्रसङ्गेन लडन्तनिर्देशानुपपत्तिरित्यस्वारस्यमपि बोध्यम्, ननु यद्यपि प्रसिद्धरथादीनामभावस्य लोकसिद्धत्वेऽपि तेषामनुभवाभावो न लोकसिद्ध।, सुप्तोत्थितो हीत्थं परामृशति, पुरा यो रथो माहिष्मत्यां दृष्टः तमेव रथं स्वप्नेऽन्वभूवमिति, ततश्च कथमनुभवाभावो लोकसिद्ध इति चेत्, सत्यम्, &amp;ldquo;सृजते स हि कर्त्ता&amp;rsquo; इति सृज्यत्वकथनादेव प्रसिद्धानामननुभूतत्वस्य सिद्धिसम्भवात्, न तत्प्रतिपादनाय &amp;ldquo;न तत्रे रथाः&amp;rsquo; इत्यादिवाक्यमथर्वदिति भावः -विजातीयविचित्रार्थसृष्टिपरत्वमिति । ननु वैजात्यं लोकसिद्धम्, स्त्रष्ट्टत्वमात्रमेव हि प्रतिपिपादयिषितमिति पर्यवसन्नम्.</description>
    </item>
    
    <item>
      <title>08 तदभावाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/bhAva-prakAshikA/3/2/08_tadabhAvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/bhAva-prakAshikA/3/2/08_tadabhAvAdhikaraNam/</guid>
      <description>तद्यत्रैतदित्यादिछान्दोग्ये श्रूयते, तत् तत्रैव सति यस्मिन् काले एतत् स्वप्नं सुषुप्तः कुर्वन् ओदनपाकं पचतीतिवत् स्वापस्य द्विप्रकारत्वात् सुषुप्तिसिद्धयर्थं विशेषणम् - समस्त इति । उपसंहृतसर्वकरण इत्यर्थः, विषयसम्पर्कजनितकालुष्याभावात्, सम्प्रसन्नः सुप्तो भवति प्रविष्टो भवतीत्यर्थः, इदन्तु छान्दोग्ये दहरविद्यागतं वाक्यम् &amp;ldquo;अथ यथा सुप्तो भवति&amp;rsquo; इत्यादि वृहदारण्यकवाक्यम्, &amp;ldquo;यत्रैतत् पुरुषः स्वपिति&amp;rsquo; इत्यादिकं छान्दोग्यसद्विद्यागतम्, ननु &amp;ldquo;न सता साम्य&amp;rsquo; इत्यत्र सप्तम्या अश्रवणात् कथमाधारत्वप्रतीतिरिति चेत्, सत्यम्, तद्वाक्यशेषे &amp;ldquo;सति सम्पद्य न विदुः सति सम्पत्स्यामहे&amp;rsquo; इति सप्तम्याः श्रवणात्, तथा &amp;ldquo;य एषोऽन्तर्हृदय आकाशः तस्मिन् शेते&amp;rsquo; इति श्रुत्यन्तरैकार्थ्याच्च आधारत्वप्रतीतेः । खट्वापर्यङ्कवदिति - पर्यङ्कशब्दोऽयमास्तीर्णवाची, नागपर्यङ्कमुत्सृत्य&amp;rsquo; इत्यादौ प्रयोजदर्शनात्, अतः पर्यङ्कशब्दस्य खट्वापर्यन्तत्वमेवेति न भ्रमितव्यम् । कार्यभेदावगमकत्वे त्विति - यद्यपि ब्रह्मणः प्रबोधश्रवणं ब्रह्मणो नियमेन सुषुप्तिस्थानत्वरूपस्य परमसाध्यस्यैवोपपादकम्, न तु कायर्भेदावगमद्वारां ब्रह्मणो नियमेन सुषुप्तिस्थानत्वोपपादकम्, तथापि समुच्चयरूपस्थाधिकरणार्थस्य कार्यभेदावगममन्तरेण अनिर्वाहात्, सोऽप्युपादककोटौ निविशत इति दृष्टव्यम्, ननु &amp;ldquo;सन्मूला सोम्येमाः सर्वाः प्रजाः सदायतानाः सत्प्रतिष्ठाः&amp;rsquo; इति श्रवणात् नियमेन ब्रह्माश्रितस्य कथं तदनपेक्ष्य नाड्यां पुरीततीव सुषुप्तिराशङ्कयते, उच्यते, न केवलस्य ब्रह्मणोऽत्र विकल्पकोटित्वम्, किन्तु दहराकाशरूपस्य छान्दोग्य एव दहारविद्यायां दहराकाशरूपं बह्म प्रस्तुत्य एवमेवेमाः सर्वाः प्रजा अहरहर्गच्छन्त्य एतं ब्रह्मलोकं न विदन्ति&amp;rsquo; इति सुषुप्तिस्थानत्वश्रवणात्, किञ्च सद्धिद्यावाक्यशेषोऽपि &amp;ldquo;सत ;आगम्य न विदुः सत आगच्छामहे&amp;rsquo; इति श्रूयते, तेन किञ्चित् प्रदेशावच्छिन्नमेव सुषुप्तिस्थानमिति सिद्धयति; नर्हि ग्रामादिवापरिच्छिन्नात् ब्रह्मण आगमनं सम्भवति, स च अवच्छेदकों हृदयपुण्डरीकरूप इति छान्दोग्य एव प्रदेशान्तरपर्यालोचनया निश्चीयते, श्रुत्यन्तरे &amp;ldquo;य एषोन्तर्हृदय आकाशस्तस्मिन् शेते&amp;rsquo; इति हृदयपुण्डरीकावच्छिन्नब्रह्माधारकत्वस्य स्पष्टमाम्नानाच्च, तस्मात् उपपन्ना ब्रह्मणो वैकल्पिकाधिकरणत्वशङ्का, भाष्ये - निरपेक्षत्वप्रतीतेरिति, उक्त्तं हि पूर्वतन्त्रे &amp;ldquo;एकाथर्ास्तु विकल्पेरन् समुच्चये ह्यावृत्तिस्स्यात् प्रधानस्य&amp;rsquo; इति, तत्र हि &amp;ldquo;व्रीहिभिर्यजेत् यवैर्यजेत &amp;rsquo; इत्यादिषु सर्वाङ्गोपसंहारिप्रयोगवचनानुग्रहायाष्टदोषदुष्टविकल्पपरिहाराय समुच्चय एव स्यात्, ततश्चज्योतिष्टोभवत् दर्शपूर्णमासप्रदानमागाभ्यासमाश्रित्य समुच्चयोऽभ्युपगन्तव्यः, अथवा व्रीहियवानां मिश्रणेन वा यागः कर्तव्य इति पूर्वपक्षं कृत्वा एकाथर्ानाम् एकस्मिन् उपकारे अन्योन्यनिरपेक्षतया विनियुक्त्तानां विकल्प एवाभ्युपगन्तव्यः, ज्योतिष्टोमे, हि द्रव्यदेवतासंयोगानाम् अदृष्टार्थानाम् अपर्य्यायविधायिना प्रकरणेन युगपत् ग्रहणात् सर्वसम्पादनाय युकतम्, यद्यभ्यस्यते व्रीहियवौ तु द्वाभ्यां वाक्याभ्याम् अन्योन्यनिरपेक्षौ यागद्रव्यपुरोडाशप्रकृतितया विधीयमानौ तद्द्वारेण प्रयोगवचनो गृह्णन् पर्यायेण गृहणाति, न यगपत्, येन बलात् ज्योतिष्टोमवत् प्रधानयागाभ्यासः स्यात्, मिश्रणमपि निरपेक्षविधानात् अयुक्त्तम्, मिश्रणे हि; वाक्यद्वयमपि बाधितं स्यात्, तस्मात् द्वाभ्यामपि वाक्याभ्यां द्वयोरपि निरपेक्षयोः प्रकृतित्वेन विधानात् तद्वलेन द्रव्यान्तरनिवृत्तिः प्रतीयते, तस्मात् विकल्प इत्युक्त्तम्, तन्न्यायेन इहापि विकल्प इति भावः । श्रुत्यनुसारादिति - स्वप्नाभावसुषुप्त्योः सम्बन्धस्य श्रुतिप्रसिद्धत्वात् स्वप्नाभाववाचिशब्देन सुषुप्तिलक्षणा उचितेति भावः । पूर्वपक्षयुक्त्तिव्युदासार्थमिति - पूर्वपक्षयुक्त्तित्वव्युदासार्थमित्यर्थः, त्रयाणशं स्थानत्वश्रुतेः विकल्पस्यैव साधकत्वेन पूर्वपक्षयुक्त्तित्वेन समुच्चयसाधकयुक्त्तित्वाभावादिति शङ्काव्युदासार्थमाहेत्यर्थः, अयम्भावः,असम्भवत्कार्यभेदस्थले एकविभक्त्तिनिर्देशस्य विकल्पसाधकत्वेऽपि सम्भवत्कार्यभेदस्थले एकविभक्त्तिनिर्देशस्याष्टदोषदुष्टविकल्पभीत्या समुच्चयस्यैव साधकत्वात्,इतरथा नित्यपदाम्नानभङ्गप्रसङ्गादिति । अथ तु यथासम्भवं बाध इति - अपूर्वोत्पत्तिबाधफलबाधयोरत्यन्तासम्भवादित्यर्थः, इदमुपलक्षणम्, व्रीहियवादिशास्त्रेष्विव प्रामाण्यपरित्यागाप्राकाण्यस्वीकारस्वीकृताप्रामाण्यपरित्यागपरित्यक्त्तप्रामाण्यस्तीकाराःचत्वारो दोषाः एकस्मिन् शास्त्र इति नाडीपुरीतद्व्रह्मशास्त्रेषु त्रिष्वपि प्रत्येकं चत्वारश्चत्वारो दोषाः इति द्वादश दोषा दृष्टव्याः, तथाहि एकस्यां सुप्तौ नाड्यां शयने पुरीतद्वाक्ये ब्रह्मवाक्ये च प्रत्येकं प्रामाण्यापरित्यागाप्रामाण्यस्वीकारौ द्वौ द्वौ दोषौ, सुप्त्यन्तरेपुरीतति शयने नाडीवाक्ये प्रामाण्यपरित्यागाप्रामाण्यस्वीकारौ द्वौ द्वौ दोषौ, परीतद्वाक्ये तु परित्यक्त्तप्रामाण्यस्वीकारस्वीकृताप्रामाण्यपरित्याग इति दोषद्वयमिति चत्वारो दोषाः पुनः सुप्त्यन्तरे ब्रह्मणि शयने ब्रह्मवाक्येऽपि स्वीकृताप्रामाण्यपरित्यागापरित्यागपरित्यक्त्ताप्रामाण्यस्वीकाररूपौ द्वौ द्वौ दाषौ, ततः सुप्त्यन्तरे नाड्यां शयने नाडीवाक्येऽपि पूर्ववत् दोषद्वयमिति स्वापचतुष्टये द्वादश दोषाः प्रादुःप्युः, &amp;ldquo;अष्टदोषदुष्टो विकल्प&amp;rsquo; इति उक्त्तिस्तु प्रसिद्धव्रीहियवोदाहरणाभिप्राया,भाष्ये - नाडीपुरीतताविति, यद्यपि आन्तरं पुरीतदिति निघण्टुषु नपुंसकत्या निर्दिष्टं तद्वयाख्यातृभिर्व्याख्याञ्च, तथापि पुरीततमभिप्रतिष्ठन्त इति वैदिकव्यवहारदर्शनात् उभयलिङ्गत्वमस्तीत्यभिप्रेत्य भाष्यकृता पुँल्लिङ्गतया निर्देशः कृत इति द्रष्टव्यम् ।परम्परया एकप्रयोजनत्व इति - अङ्गानाम् अवान्तरकार्यभेदद्वारा करणसामर्थ्यात् बोधनरूपैकप्रयोजनपर्यवसितानामपि समुच्चयदर्शनादिति भावः, न च साक्षात् एकप्रयोजनत्वं विकल्पप्रयोजकमिति वाच्यम्, एकवाक्यप्रतिपाद्यतया साकाङ्क्षयोः एकक्रयनिर्वर्त्तकयोरारुण्यैकहायन्योर्विकल्पाभावेन नैरपेक्ष्यस्याप्यपेक्षितत्वादिति भावः । नाड्यादिसमुच्चयश्च श्रुत्या प्रदशिर्त इति - &amp;ldquo;तासु तदा सुक्त्तो भवति&amp;rsquo; इति श्रुत्या नाडीनां प्राणशब्दितस्य ब्रह्मणश्च समुच्चयः प्रदर्श्यते, इति भावः । कथमविरोध इति - पुरीतता हृदयात् बाह्यत्वेन प्रासादखट्वापर्य्यङ्कन्यायास्भवादिति भावः । हृदय इति वच इति - परमरत्मनो व्यापकत्त्वेऽपि हृदयावच्छिन्नपरमात्मनोऽतथात्वात्, तत्र शयनस्य पुरीतच्छयनं विरुद्धमेवेति भावः । अविरोध इति वाच्यमिति - तच्चायुक्त्तमिति शेषः । हृदि शयनस्य च विरोधादिति - 2अन्तर्हृदय आकाशः तस्मिञ्छेते&amp;rsquo; इति प्रतिपादितेन हृदयाकाशसदनेन, &amp;ldquo;हिता नाम नाड्यो द्वासप्ततिसहस्त्राणि हृदयांत् पुरीततमभिप्रतिष्ठन्ते&amp;rsquo; ताभिः प्रत्यवसृष्य पुरीतति शेते&amp;rsquo; इति पुरीतति शयनस्य च विरोधात् न हि प्रासादान्निर्गत्य प्रासादप्रावरणप्राकारे शयानः प्रासादे शेते इति शक्यते वक्त्तुमिति भावः,कस्तर्हि परिहार सति चेत्, इत्थम्, अवहितमनाः ृणु, पुरीतताख्यं मांसं हृदयमध्यगतं दहरपुण्डरीकाधारभूतम्, दहरपुण्हरीकावच्छिन्नः आकाशः दहराकाशः, तत्र जीवस्य सुषुप्तिः, हृदयस्य मध्ये लोहितं मांसपिण्डं यस्मिँस्तद्दहरं पुण्डरीकं कुमुदमिवादेकधा विकसित&amp;rsquo;मिति सौबलश्रुतेः; पुरीततो हृदयवेष्टनोक्त्तिस्तु हृदयान्तर्वर्तिदहरपुण्डरीकवेष्टनाभिप्रायेण, ततश्च न क्कापि विरोधगन्धः, तस्य च हृदयस्य दश छिद्राणि जागराद्यवस्थजीवस्तानभूतानि प्राकारस्य द्वाराणि वसन्ति, तत्र जागरस्वप्नावस्थे अनुभूय सुषुप्तिदशायां हिता नाम नाडीद्वारा अन्तःप्रविश्य प्राकारस्थानीयस्य हृदयस्य मध्यवर्त्ति यत्पुरीतताख्यं लोहितं मांसपिण्डं तत्प्राप्य तस्योपरि निविष्टदहरपुण्डरीकान्तर्वत्तिदहराकाशशब्दितपरब्रह्मणि सुषुप्तौ विरोधाभावात्, प्राकारद्वारे विहृत्य राजमार्गेण प्राकारद्वारात् राजभवनं प्रत्यवसृष्य प्रासादे शयाने महाराजे प्राकारान्निर्गत्व राजमार्गेण राजभवनं प्रत्यवसृष्य राजभवने शेते इत्युक्त्तौ विरोधाभावात् ।। ।। इति तदभावाधिकरणम् ।।</description>
    </item>
    
    <item>
      <title>09 कर्मानुस्मृतिशब्दविध्यधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/bhAva-prakAshikA/3/2/09_karmAnusmRtishabdavidhyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/bhAva-prakAshikA/3/2/09_karmAnusmRtishabdavidhyadhikaraNam/</guid>
      <description>अत्र न कञ्चन पाप्मानं स्पृशतीति श्रुतिरभिप्रेतेति - &amp;ldquo;आसु तदा नाडीषु सुप्तो भवति तन्न कश्चन पाष्मा स्पृशति तेजसा हि तदा सम्पन्नो भवति&amp;rsquo; इति श्रूयते, तत्र पाष्मशब्दस्यसुकृतदुष्कृतसाधारणत्वेन सर्वोपाधिविनिर्मोक्षाभिप्रायत्वादिति भावः, ततश्च सुषुप्तस्य पुनारावृत्तिहेत्वाभावादन्य एवोत्तिष्ठति, ततश्च कर्मानुस्मृतिशब्दविधयो यथाकथञ्चिदुपपादनीयाः,कथं कर्माफलभोगनियमस्सुषुप्तयभावे, अतः पुण्यफलं भोगार्धिना सुषुप्तितोऽपि रक्षणीयम्, अनुस्मृतिस्तु भ्रान्तिरूपैव, त इह व्याघ्रो वा&amp;rsquo; इत्यादिशब्दो यच्छरीरकः प्राचीनः तच्छरीर एवान्य उत्तिष्ठत्येवं परः, मोक्षार्थविधयोऽपि ब्रह्मानन्दानुभवार्थिविषयाः, सुषुप्त स्य तु स्वरूपानन्दानुभव एव, न ब्रह्मानन्दानुभवोऽपि , अतो नानुपपत्तिरिति भावः । यद्यद्भवन्तीति - &amp;ldquo;त इह व्याघ्रो वा सिंहो वा वराहो वा कीटो वा दंशो वा मशको वा यद्यत् भवन्ति&amp;rsquo; इति छान्दोग्ये श्रूयते, यद्यत् भवन्ति- ये येऽभवन् तत्तदेव त एवेत्यर्थः, आसुषुप्तादागत्य भवन्तीत्यर्थः । पूर्वं ये यथा भवन्ति ते तथा भवन्ति इत्यर्थः इति - भवन्तु फलितार्थकथनम्, श्रुतौ यथातथाशब्दाभावात् यद्यत् भवन्ति तथा भवन्तीति हि श्रुतिवाक्यम् । अनुष्ठानाशक्त्तिर्विवक्षितेति - ननु परमात्मसम्पत्तिदशायां तन्महिम्ना पाष्मनामस्पर्शः परं कथ्यते, न त्वनुष्ठानाशक्त्तिः, अशब्दार्थत्वात्, &amp;ldquo;तेजसा हि तदा सम्पन्नो भवति&amp;rsquo; इति परमात्मसम्पत्तेः पापासंस्पर्शहेतुत्वप्रतिपादकोत्तरवाक्यविरोधाच्चेति चेत्,.</description>
    </item>
    
    <item>
      <title>10 मुग्धाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/bhAva-prakAshikA/3/2/10_mugdhAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/bhAva-prakAshikA/3/2/10_mugdhAdhikaraNam/</guid>
      <description>भाष्ये - निमित्तं हि मूर्च्छाया अभिघातादिरिति, सुषुप्तेस्तु श्रमादिर्नििमित्तमिति भावः, सदञ्चोपलक्षणम्- आकारवैरुप्यस्यापि, भाष्ये स्पष्टत्वात् नोदाहृतम्, सुषुप्तौ हि प्रसन्नवदनत्वश्चासपूर्णत्वादिरुपलभ्यते, मूर्च्छायां तु करालवदनत्वसूक्ष्मश्वासादिरूपमाकारवैरूप्यम्, मूर्च्छामरणयोरप्येवमेव निमित्तवैरूप्यमाकारवैरूप्यञ्च स्पष्टमेव, अतो निमित्तवैरूप्यादाकारवैरूप्याच्चैतद्वयमपि सुषुप्तिमरणयोर्द्वयोरप्यन्वेतीति केचिद्वर्णयन्ति, न चैवं निमित्तवैरूप्यात् सुषुप्तिव्यावृत्तिः, आकारवैरूप्यात् मरणव्यावृविरिति टीकाविरोध इति वाच्यम्, मार्गान्तरस्य मार्गान्तरादूषकत्वात्, न चास्यां योजनायां निमित्ताकारवैरूप्याभ्यां मूर्च्छायाः सुषुप्ति मरणभेदस्य सिद्धत्वात् मरणं हि सर्वप्राणदेहसम्बन्धोपरतिरित्याद्युत्तरभाष्यग्रन्थो व्यर्थ इति वाच्यम्, मरणार्द्धसम्पत्तिर्मूर्च्छेत्युक्त्ते किं तन्मरणं केयमर्द्धसम्पत्तिरित्याकाङ्क्षायाम् अस्य ग्रन्थस्य प्रवृत्तेः नासङ्गति । मरणार्द्धसम्पत्तिः मूर्च्छेति वाक्यस्यायमर्थेः, मरणं सर्वप्राणवियोगसर्वप्राणवियोगार्थाः कतिपयपाणवियोगसम्पत्तिः मूर्च्छेति, न च यत्रौषधादिवशास्त्र मरणम् । तत्र सर्वप्राणविरतिलक्षणमरणार्थत्वाभावात् तत्र कतिपयप्राणवियोगसम्पत्तिरूपमूर्च्छायाः मूर्च्छात्वं न स्यदिति वाच्यम्, मरणार्थाधर्सम्पत्तिरित्यत्र फलोपधानस्य विवक्षितत्वात् , नहि प्रतिबन्धकवशेन मरणकार्यानुत्पविमात्रेण स्थूलप्राणविर्योगरूपमूर्च्छायाः मरणार्थत्वं हीयते, अतः सुष्टूक्त्तम्- मरणायार्थ सम्पत्तिरिति, ननु मरणत्र्यावर्त्तकाकारवैरूप्यविवरणात् प्रागेव सुषुप्तिमरणपारिशेष्यकथनं कथं युज्यते, सुषुप्तिव्यावर्त्तककथनात् सुषुप्तिपारिशेष्यकथनं हि युज्यत इत्याशङ्कयाह - न सुषुप्तिमरणे इत्युक्त्तेरिति ।। ।। इति मुग्धाधिकरणम् ।। 4 ।।</description>
    </item>
    
    <item>
      <title>11 उभयलिङ्गाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/bhAva-prakAshikA/3/2/11_ubhayalingAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/bhAva-prakAshikA/3/2/11_ubhayalingAdhikaraNam/</guid>
      <description>अवस्थास्वित्यर्थ इति - सुषुप्तिमुग्ध्युत्क्रान्तीनां स्थानत्वासम्भवादिति भावः, भाष्ये - तच्च देहसम्बन्धस्यापुरुषार्थत्वेन भवतीति, कर्मणां दहयोग द्वारा अपुरुषार्थसाधनत्वमित्यर्थः ।।11।।is not available.पूर्वसूत्रेऽनिगव्याख्यानेति - अनिगदव्याख्यानेति छेदः अनिगदव्याख्या अस्पष्टार्था नेयार्थेति भावः, निगदः पाठः, पाठमात्रेण यस्य व्याख्यानं नास्ति सा तथोक्त्ता, नित्यादिसाधारणस्यामृतशब्दस्यनिर्दोषत्वार्थकस्यास्पष्टार्थकत्वात् । अप्रकृतविग्रह इति - अत्र तद्योग्यत्वं विवक्षितमम्, अतःतादात्विकाप्राकृतविग्रहशून्ये जीवे नानुपपत्तिरिति द्रष्टव्यम् ।।13।।भाष्ये - नामरूपेति, उदाहृतश्रुतौ नामरूपनिवर्ोदुः तत्सम्बन्धा भावः उक्त्तः, स च बाधितः निर्वाह्यनिर्वाहकभावरूपसम्बन्धस्यैव सत्त्वात्, अतः तत्कार्यरूपदुःखेर्ष्यादिसम्बन्धाभावपरा सा श्रुतिरिति भावः । अर्थानुपपत्त्येति - सर्वज्ञस्य सर्वनियुन्तुरीश्वरस्य बुदध्यद्यधीनज्ञानवत्त्वस्य विधिप्रेर्यत्वस्य वा प्रयोजनस्यानुपपत्त्येत्यर्थः । सद्वारकं कर्मवश्यत्वमिति - सर्वज्ञस्यसर्वनियन्तुरपि ज्ञाप्यत्वप्रेर्यत्वादिकं सद्वारकमुपपद्यते- इति भावः । अधिकारस्तादर्थ्यबोधनमिति - अधिकारो विनियोग इत्यभियुक्त्तेः अधिकुर्वन्ति । विनियुञ्चत इत्यर्थः इत्यभिप्रायः, विनियोगो हि व्यापारणम्, कर्मवश्यानेव ब्राह्मणादीन् तदर्थज्ञापनेन व्यापारयन्तीत्यर्थः ।is not available.</description>
    </item>
    
    <item>
      <title>12 अहिकुण्डलाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/bhAva-prakAshikA/3/2/12_ahikuNDalAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/bhAva-prakAshikA/3/2/12_ahikuNDalAdhikaraNam/</guid>
      <description>ननु &amp;ldquo;द्वे वा व ब्रह्मणो रूपे&amp;rsquo; इत्यत्र चिदचित्संवलनरूपस्यैव मूर्त्तामूर्त्तशब्दिततया कथं मूर्त्तामूर्त्तात्मकाचित्प्रपञ्चस्येति भाष्योक्त्तिरित्याशङ्क्य आह - चिदचिदात्मकेत्यादिना । भाष्ये - अहिकुण्डलन्यायेनेति, यथा ह्यहेंरहित्वेनाऽभेदेऽपि कुण्डलभावर्जुभावरूपसंस्थानविशेषापत्त्या भेदः, एवं ब्रह्मणः स्वरूपेणाभेदेऽपि कार्यप्रपञ्चरूपापत्त्या भेदः, न चाहेर्विश्रान्तिसञ्चारणादिप्रयुक्त्तभोगविशेषलाभार्थं कुण्डलभावर्जुभावापत्तिर्भवतीति युक्त्तम्, ब्रह्मणस्तु सर्वज्ञस्य सर्वशक्त्तिकस्य ज्ञानानन्दरहिताचित्प्रपञ्चतापर्त्तिर्न युक्त्तेति वाच्यम्, नह्यहिवत् ब्रह्म स्वप्रयोजनार्थं प्रवर्तते, अपि तु प्राणिनामनुग्रहार्थम्, तदनुग्रहश्च भोगानुष्ठानाद्युपयुक्त्तप्रपञ्चात्मतापत्त्यभावेन भवतीति तदात्मतां ब्रह्म प्रतिपद्यते । अचिद्धर्मप्रतिषेध इति - अज इत्यादिना जननाद्यचिद्धमर्प्रतिषेध इत्यर्थः । पृथगधिकरणत्वे निदानं श्रोतव्यमित्यादि - यद्यपि &amp;ldquo;अतोऽनन्तेन तथा हि लिङ्ग&amp;rsquo;मिति सूत्रस्य परमसाध्योपसंहारत्वप्रतिपादनमुखेन अधिकरणसमाप्तेराविष्करणात् प्रकृतैतावत्त्वमित्यादेः तादर्थ्यानन्तर्याभ्यां न पृथगधिकरणत्वमित्यादेर्वक्ष्यमाणत्वात् तत्रैव सूत्रे अनन्तरशब्देन ततश्शब्दो व्याख्यातः, भूयश्शब्देन भूयिष्ठत्वमुच्यत इति ततोभूयश्शब्दयोर्व्याख्यातत्वाच्च न श्रोतव्यान्तरमवशिष्यते, तथापि तदर्थस्य गहनत्वमभिप्रेत्य तथोक्त्तमिति द्रष्टव्यम् ।।26।।द्वितीये जगत्कारणत्वेति - जातेर्जगत्कारणत्वसर्वज्ञत्वाद्यसम्भवादितिभावः ।।द्वितीये जगत्कारणत्वेति - जातेर्जगत्कारणत्वसर्वज्ञत्वाद्यसम्भवादितिभावः ।।परे त्वित्यादि - अतत्प्रधानेभ्याहि बलीयांसीति । श्रुतिप्रतिपाद्ययोः एकत्वनानात्वयोः एकस्मिन् वस्तुन्यसम्भवात्, अन्यतरस्मिन् समाश्रयणीये एकत्त्वस्य मानान्तराप्राप्तत्वेन विधेयत्वस्य उचिततया एकत्वविधानाय प्रमाणान्तरसिद्धं नानात्वं तदङ्गतयाऽनूद्यत इत्यस्यैवार्थस्योचितत्वात्, भेददर्शने निन्दायाः श्रवणात् साक्षात् भूयसीभिः श्रुतिभिः अभेदप्रतिपादनाच्चाकारवद्व्रह्मविषयाणाञ्च कासाञ्चित् श्रुतीनान् उपासनारूपत्वं कासाञ्चित् द्वैताभिधायिनीनां द्वा सुपर्णा&amp;rsquo; इत्यादिश्रुतीनां बुद्धयुपाध्यस्तकर्त्तृत्वनिषेधमुखेन निर्विशेषप्रतीत्युपयोगित्वमिति अतत्प्रधानभेदश्रुतिभ्यः तत्प्रधानानाम् अभेदश्रुतीनां प्राबल्यमित्यर्थः । &amp;ldquo;तर्हि निषेधप्रपञ्चं ब्रह्म कीदृशं तत्राह&amp;rsquo; इति क्वचित् पाठो दृश्यते, स तु चिन्तनीयः । &amp;ldquo;आह च तन्मात्र&amp;rsquo;मिति सूत्रेणापि निष्प्रपञ्चत्वस्यैव तन्मते प्रतिपिपादयिषितत्वेन निष्प्रपञ्चत्वं सिद्धवत्कृत्य तत् कीदृशमिति जिज्ञासायां तस्य सूत्रस्यानवतारात् । पुरश्चक्रे द्विपद इति - पुरः पुराणि द्विपदोपलक्षितानि शरीराणि चक्रे, पुरः पुरस्तात्, चक्षुराद्यभिव्यक्त्तेः पूर्वमेव, स ईश्वरः पक्षी, लिङ्गशरीरस्य तैत्तिरीयादौ पक्षपुच्छादिसम्पादनात् पक्षीति लिङ्गशरीरमुच्यते, तदभिमानी पुरुष आविशत् प्रविष्ट इत्यर्थः, ततश्च इयं श्रुतिः &amp;ldquo;अनेन जीवेन आत्मना अनुप्रविश्य&amp;rsquo; इत्यादि श्रुतिश्च परमात्मन एव अन्तर्भावादिति पूर्वसूत्रोक्त्तमुपाध्यन्तर्भावं दर्शयतीति हि सूत्रार्थ इति भावः । अन्यस्य नास्तित्वमिति - ब्रह्मण इति शेषः &amp;ldquo;न ह्येतस्मादिति नेत्यन्यत्परमस्ती&amp;rsquo;ति वाक्यम् &amp;ldquo;नेति नेतीत्यस्य निर्वचनम्, न हि एतस्मात् ब्रह्मणः व्यतिरिक्त्तमस्तीत्यतो नेत्युच्यते, न पुनः स्वयमेव नास्तीति कृत्वा नेतीत्युच्यत इति तस्य वाक्यस्यार्थः । ततश्च यतोन्यत्परं नेतीति प्रतिषिध्यते । तस्य ब्रह्मणः सिद्धमेवास्तित्वमिति न तस्य प्रतिषेध इति भावः । इदं वाक्यमिति - न ह्यतस्मादिति नेत्यन्यत्परमिति वाक्यमित्यर्थः । अथ नामधेयमिति वाक्यविषयमिति - न ह्येतस्मादिति नेत्यन्यत्परमस्तीति वाक्यस्य इति नेत्येवंरूपान्यादेशनिषेधपरत्वेन ब्रह्मान्यनिषेधपरत्वाभावेन ब्रह्मपरिशेषकत्वासम्भवात्, अथ नामधेयमिति वाक्यस्यैव &amp;ldquo;ब्रवीति च भूयः&amp;rsquo; इति सूत्रखण्डविषयत्वम्, तत्र हि वाक्ये सत्यस्य सत्यमिति ब्रह्मणः परमार्थसत्यत्वावेदनात् । ब्रह्मणोपि सूर्यप्रकाशाद्यवैशेष्यं तत्तुल्यत्वमिति - सूर्यप्रकाशादेरवैशेष्यं सूर्यप्रकाशाद्यवैशेष्यम् अवैशेष्यम्- विशेषरहि तत्वम्, अङ्गुल्याद्युपाधिकृतर्जुवक्रत्वादिविशेषरहितत्वमिति यावत्,सम्प्रतिपन्नमिति शेषः, तत्तुल्यत्वं ब्रह्मणोपीत्यन्वयः । सूर्यप्रकाशादिवत् ब्रह्मणोऽप्यवैशेष्यम्; निविर्शेषत्वम्, उपाधिकृतविशेषराहित्यमित्यर्थः । नतु सौत्रस्यावैशेष्यशब्दस्य तत्तुल्यत्वमित्येतद्विवरणमिति भ्रमितव्यम्, परैस्तथा अव्याख्यानात्, प्रकाशादिवदिति वतिप्रत्ययेनैव तुल्यत्वस्य प्रतिपादितत्वेन प्रकाशादिवच्च तुल्यत्वमित्यस्यासङ्गतत्वाच्चेति बोध्यम् । अवस्थाभेदादिति - &amp;ldquo;उभयव्यपदेशा&amp;rsquo;दिति सूत्रे जीवस्य परमात्मावस्थाभेदत्वात् संराध्यसंराधकभावाविरोध उपन्यस्तः, &amp;ldquo;प्रकाशाश्रयवद्वे&amp;rsquo;ति सूत्रे तु जीवस्य ब्रह्मैकदेशत्वेन तदंशत्वात् संराध्यसरोधकभावस्समर्थित इत्यर्थः । अर्थान्तरत्वामितिगन्धविधितन्निषेधश्रुत्योः प्राकृताप्राकृतगन्धविषयत्वेत विषयभेदः अङ्गीकार्य इत्यर्थः ।सार्वज्ञ्यादीनां स्वरूपपरवाक्यसिद्धत्वादिति - &amp;ldquo;यः सर्वज्ञः सर्ववित्&amp;rsquo; इत्यादिवाक्यसिद्धत्वादित्यर्थः, इदमुपलक्षणम्, चतुष्पात्वषोडशकलत्वादीनां &amp;ldquo;बुद्ध्यर्थः पादवत्&amp;rsquo; इति न्यायेन उपासनार्थानां व्यावहारिकसत्यत्वाभाववत् सार्वज्ञ्यादीनाम् उपासनार्थत्वे व्यावहारिकसत्यत्वाभावप्रसङ्गाच्चेति द्रष्टव्यम् । अन्यतराप्रमाण्यमेवोक्त्तं स्यादिति - उक्त्तं हि- को हि मीमांसको ब्रूयात् विरोधे शास्त्रयोर्मिथः । एकं प्रमाणमितरस्त्वप्रमाणं भवेदिति । प्रतिज्ञानुगुणहेतुसिद्धौ तु नान्योन्यश्रय इति - साकारत्वनिराकारत्वरूपोभयलिङ्गत्वप्रतिषेधस्य साध्यत्वे निश्चिते तदानुगुण्येन सर्वत्र निर्विशेषप्रतिपादनस्यैव हेतूकर्तुमुचितत्वेन योगैयतावशेन तस्यैवाध्यहारो युक्त्त इति भावः । एकत्वेन निर्देश इति - सदसत्त्ववदिति भावः । अतद्वचनत्वं च तदुदाहृतश्रुतौ नास्तीति - यद्यपि &amp;ldquo;यश्चायमस्यां पृथिव्यां तेजोमयोऽमृतमयः पुराणः, यश्चायम्, अध्यात्मं शारीरस्तेजोमयोऽमृतमयः पुराणः, अयमेव सोऽयमात्मे&amp;rsquo; ति प्रत्युपाधिभेदवचनेनाभेदवचनत्वरूपमतद्वचनतत्वमस्त्येव, तथापि न तावता निर्विशेषत्वसिद्धिः, न हि सर्वत्रावस्थितस्य ब्रह्मणः एकत्वमात्रेण शास्त्रप्रतिपादितानां तेजोमयत्वादीनां मिथ्यात्वसिद्धिरिति भावः । निर्विकारत्वानन्दरूपत्वेति - एतत् द्वयमप्यमृतमयशब्दफलितमिति भावः । अरूपवदित्यत्र वच्छब्दवैयर्थ्यमिति - मतुप्प्रत्ययवैयर्थ्यमिति भावः, न विद्यते रूपमस्येति बहुव्रीहिणैव मत्वर्थस्योक्त्तत्वात् उक्त्तार्थानामप्रयोग इति न्यायेन मतुप्प्रत्ययो व्यर्थ इति भावः । यद्यपि &amp;ldquo;उगवादिभ्यो यत्&amp;rsquo; इत्यत्र महाभाष्ये अनरवन्तिचक्राणीति प्रयुक्त्तं, तथापि यत्र बहुव्रीहिमत्वर्थयोःतुल्यार्थत्वं तत्र बहुव्रीहिरेव लाघवात् भवति, यथा अगुः- अनश्व इति, नतु अगोमान् अनश्ववानिति भवति, यत्र त्वतुल्यार्थत्वं तत्र कृते मत्वर्थीयतदन्तेन नञ्समासः, यथा अहस्तीति, नह्यहस्त इत्युक्त्ते जातिपर्युदासप्रतीतिः, यत्रापि मत्वर्थीयेनार्थविशेषप्रतीतिः, यत्रापि तदन्तेन नञ्समासः, यथ अदण्डी अक्षत्री अवाग्मीति, दण्डछत्रसंयोगनिषेधस्य सम्यग्भाषितत्वनिषेधस्य च बहुव्रीहेरनवगमात्, अत एव कैयटे &amp;ldquo;उगवादिभ्यः&amp;rsquo; इत्यत्र अनराणीति वक्त्तव्ये जातिविशेषप्रतिपत्यर्थो मतुबनिर्देशः, अनराणीति ह्युक्त्ते भग्नाराण्यपि चक्राणि प्रतीयेरन् तस्मात् अरवत्पर्युदासेन अनुपजातारचक्रप्रतीतिः- अनवरन्तीत्यनेन भवतीति अर्थविशेषसत्वात् मतुब् निर्देशः उपपादितः, अत्र तु अर्थभेदाभावात् मतुप्प्रत्ययो दुर्लभ इति भावः । तात्पर्यलिङ्गावगमाच्चेति - सद्विद्यायां सविशे षत्व एव षड्विधतात्पर्यलिङ्गस्य प्रथमे सूत्र एव समर्थितत्वादिति भावः । औपाधिकाकारयोगे दृष्टान्तत्वादिति - ततश्च प्रकाशवच्च औपाधिकाकारयोग इत्येव सूत्रं स्यादिति भावः । आस्त्रीबालं प्रसिद्धत्वादिति - यद्यपि स्वपक्षेऽपि समानोऽयं दोषः, तथापि स्वपक्षे पृथिव्यादिस्थानानवस्थितिपर्यन्तत्वात् आक्षेपस्य तस्यच अवश्यपरिहरणीयत्वाच्च तत्परत्वे न दोष इत्यभिप्रायः । चिह्नपर्यां यत्वाच्चेति - नचात्र लिङ्गशब्दस्य अन्यार्थदर्शनरूपलिङ्गपरत्वात् श्रुतेश्च तादृक्त्वसम्भवात् न दोष इति वक्त्तुं शक्यम्, उक्त्तार्थसाक्षात् प्रतिपादकस्य &amp;ldquo;ब्रह्मवेद ब्रह्मैव भवती&amp;rsquo;त्यस्यार्न्यार्थदर्शनरूपलिङ्गत्वाभावादिति भावः । प्रकाशादिवदिति सूत्रस्य तत्प्रयुक्त्तजीवभेदव्युदासकत्वाभावादिति - तथात्वे हीदं सूत्रद्वयं मतान्तरोपन्यासपरं स्यात्, तस्यैव निराकृतत्वादिति भावः । अपरे त्वित्यादि - स्वाप्नाद्यवस्थानां प्रकृतत्वादिति । ननु भाष्ये &amp;ldquo;भेदादिति चेति&amp;rsquo;ति सूत्रे देवादिदेहयोगरूपावस्थाभेदादित्येवोक्त्तम्, न तु स्वप्नाद्यवस्थाभेदादिति चेन्न, तत्र स्वप्नाद्यवस्थदेहयोगरूपावस्थाभेदस्यैव विवक्षितत्वेन दोषाभावादिति भावः । अन्ये त्वित्यादि - मधुविद्या वाक्य इति । वृहदारण्यके मधुविद्यावाक्ये &amp;ldquo;यश्चायमस्यां पृथिव्यां तेजोमयोऽमृतमयः पुरुषो यश्चा यमध्यात्म&amp;rsquo;मित्यादिभिर्वाक्यैः प्रतिपर्यायमेकत्ववचनादित्यर्थः, &amp;ldquo;न स्थानतोऽपी&amp;rsquo;त्यारभ्य &amp;ldquo;अरूपवदेव ही&amp;rsquo;त्यन्तं ब्रह्मस्वरूपाभेदप्रतिपादनपरमेकमधिकरणं, &amp;ldquo;प्रकाशवच्चावैयथ्यर्&amp;rsquo;मित्यारभ्य &amp;ldquo;प्रकृतैतावत्व&amp;rsquo;मित्यतः प्राक् ब्रह्मणो दीप्तिमत्ताप्रतिपादनपरमेकमधिकरणं, &amp;ldquo;प्रकृतैतावत्व&amp;rsquo;मित्यारभ्य &amp;ldquo;उभयव्यपदेशा&amp;rsquo;दित्यतः प्राक् रूपद्वयातिरिक्त्तं ब्रह्मेति सिद्धान्तयन्ति, &amp;ldquo;उभयव्यपदेशा&amp;rsquo;दित्यारभ्य &amp;ldquo;परमतस्सेतून्माने&amp;rsquo;त्यतः प्राक् ब्रह्मजगतोरहिकुण्हलन्यायेन अत्यन्ताभिन्नतया उपादानोपादेयभावः, ईश्वरस्य तु निर्विकारत्वात् तस्य जगतश्च मणिप्रभयोरिव शक्त्तिमच्छक्त्तिविक्षेपरूपेण उपादानोपादेय भाव इति वर्णयन्ति । व्रवीति च भूयोऽपीत्युपपादनादिति । व्रवीति च भूय इत्यस्य सूत्रखण्हस्य पूवोर्क्त्तार्थोपपादकत्वमभ्युपगच्छता तेन खण्डेन तदुपपादनार्हं तस्यैव &amp;ldquo;प्रकृतैतावत्वं हि प्रतिषेधती&amp;rsquo;ति सूत्रखण्हऽप्रतिपाद्यत्वस्य वक्त्तव्यतया &amp;ldquo;व्रवीति च भूय&amp;rsquo; इति निर्दिष्टस्य सत्यमिति वाक्यार्थस्य रूपद्वयनिषेधेन प्रपञ्चातिरिक्त्तकारणरूपास्तित्वस्य च उपपाद्योपपादकत्वायोगादित्यर्थः ।। ।। इति अहिकुण्डलाधिकरणं ।।</description>
    </item>
    
    <item>
      <title>13 पराधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/bhAva-prakAshikA/3/2/13_parAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/bhAva-prakAshikA/3/2/13_parAdhikaraNam/</guid>
      <description>उभयलिङ्गात् ब्रह्मण इति - यद्यप्येतदधिकरणपूर्वपक्षदशायां नोभयलिङ्गत्वं ब्रह्मणः सुप्रतिष्ठितं, उभयलिङ्गस्थेमार्थत्वादस्याधिकरणस्य, तथापि पूर्वपक्षस्य अतिमन्दत्वात् उभयलिङ्गत्वं सिद्धवत्कृत्य एवमुक्त्तं, अत एव भाष्ये- कैश्चिद्धेत्वाभासैराशंक्येत्युक्त्तमिति द्रष्यव्यम्, भाष्ये- चतुष्पात् ब्रह्मेति, षोडशकलब्रह्मविद्यानां हि ब्रह्मणश्चत्वारः पादा निरूपिताः &amp;ldquo;प्राची दिक्कला प्रतीची दिक्कला दक्षिणा दिक्कला उदीची दिक्कला एष वै सोम्य चतुष्कलः पादो ब्रह्मणः प्रकाशवान्नाम । पृथिवीकलान्तरिक्षं कला द्यौः कला समुद्रः कला एष वै सोम्य चतुष्कलः पादो ब्रह्मणः अनन्तवान्नाम, अग्निः कला सूर्यः कला चन्द्रः कला विद्युत् कला एष वै सोम्य चतुष्कलः पादो ब्रह्मणः ज्योतिष्मान्नाम, प्राणः कला चक्षुष्कला श्रोत्रं कला मनः कला एष वै सोम्य चतुष्कलः पादो ब्रह्मण आयतनवान्नामे&amp;rsquo;ति, गवां पादेषु पुरस्तात् द्वौ खुरौ पश्चात् द्वौपार्ष्णी&amp;rsquo; इत्येकैकस्मिन् पादे चत्वारश्चत्वरोखुरांशास्सन्ति, ते कला शब्देन उच्यन्ते, प्राची प्रतीची दक्षिणोदीची दिगिति चतस्त्रः कलाः अवयवा इव कलाः स प्रकाशवान् प्रथमः पादः, तदुपासनायां प्रकाशवान् उपासको भवती&amp;rsquo;ति प्रकाशवान् पादः, पृथिव्यन्तरिक्षं द्यौस्समुद्र इति चतस्त्रः कलाः एष द्वितीयः पादोऽनन्तवान्नाम, सोऽयमनन्तवत्वेन गुणेनोपास्यमानोऽनन्तवत्वमुपासकस्यावहतीति अनन्तवान् पादः, अग्निस्सूर्यश्चन्द्रो विद्युदिति चतस्त्रः कलाः स ज्योतिष्मान्नाम तृतीयपादः, तमुपासीनो ज्योतिष्मान् भवतीति ज्योतिष्मान् पादः, प्राणश्चक्षुः श्रोत्रं मन इति चतस्रः कलाः चतुर्थः पादः आयतनवान्नाम, तदुपासनादायतनवान् भवतीत्यायतनवान्नाम पादः, तदेवं चतुष्पाद् ब्रह्म अष्टाशफं षोडशकलं , भाष्ये- अनुन्मितस्यास्तितां द्योतयतीति, नन्वेतस्योन्मितत्वमात्रेण तत्प्राप्यस्य कथमनुन्मितत्वं, नह्युन्मितेन मृद्दार्वादिप्रचयात्मकेन सेतुना प्राप्यस्य प्रदेशान्तरस्यानुन्मितत्वमस्तीति चेत्मै- वं,यत्प्राप्यं मोक्षशास्त्रेषु अपरिमितं प्रसिद्धं, तस्यानेन सेतुना प्राप्यत्वरूपभेदेनास्तितां द्योतयति, चतुष्पात्त्वादीनामनुन्मितत्वात् ब्रह्मणो वेदान्तप्रसिद्धादनुन्मितात् प्राप्यात् भेदोऽवसीयत इति पर्प्यवसितोऽर्थ इति भावः ।।30।।भाष्ये- सेतुसामान्येनेति, अत्र सामान्यशब्दो भावप्रधानः, सर्वलोकासङ्करकरत्वस्य &amp;ldquo;एषां लोकानामसम्भेदाये&amp;rsquo;ति श्रुत्रौ साधारणधर्मत्वेन श्रवणात् तद्गुणयोगेन तत्र सेतुशब्दो गौण इत्यर्थः ।। * ।। भाष्ये- पादोऽस्य विश्वाभूतानीति, अत्र पादस्यांशपरत्वेन स्वरूपोपदेशपरत्वात् बुध्यर्थत्वोक्त्तिः प्रौढिवादेनेति द्रष्टव्यम् । भाष्ये- ब्रह्मणो वागादिपादव्यपदेश उपासनार्थ इति, ब्रह्मप्रतीकस्य मनस आकाशस्य वावागादिपादव्यपदेश उपासनार्थ इत्यर्थः । एवं हि श्रूयते- &amp;ldquo;मनो ब्रह्मेत्युपासीतेत्यध्यात्ममथाधिदैवतमाकाशो ब्रह्मेत्युभयामादिष्टं भवत्यध्यात्मञ्चाधिदैवतञ्चे&amp;rsquo;ति । &amp;ldquo;तदेतत् चतुष्पाद्व्रह्म वाक् पादः प्राणः पादश्चक्षुः पादः श्रोत्रं पाद इत्यध्यात्ममथाधिदैवतम्- अग्निः पादो वायुः पाद आदित्यः पादो दिशः पाद इत्युभयमादिष्टं भवत्यध्यात्मञ्चावाधिदैवतञ्श्चे&amp;rsquo;ति, तदेतत् चतुष्पाद् ब्रह्म, तदेतन्मान आस्यं ब्रह्म चतुष्पात् चत्वारः पादा अस्येति, कथं चतुष्पात्त्वं मनोरूपस्य ब्रह्मण इत्यत आह - वाक्पाद इत्यादि । मनो हि वक्त्तव्यघ्रातव्यद्रष्टव्यश्रोतव्यान् गोचरान् वागादिभिस्सञ्चरत इति सञ्चरणसाधनतया मनसः पादाः, आकाशस्य ब्रह्मप्रतीकस्य अग्निर्वायुरादित्योदिश इति चत्वारः पादाः, ते हि व्यापिनो नभस उदर इव गोः पादा विलग्ना उपलक्ष्यन्त इति भावः ततश्च अध्यात्मब्रह्मप्रतीकस्य मनस अधिदैवतब्रह्मप्रतीकस्य चाकाशस्य वा वागादिपादत्वव्यपदेशो यथा वस्तुतः मनस आकाशस्य वा वागादिपादत्वासंभवाद् उपासनार्थः तथा ब्रह्मणोऽपि चतुष्पात्वषोडशकलत्वाद्युपदेश उपासनार्थ इति भावः ।। निखिलजगत्कारणस्येश्वरस्येति - निखिलजगत्कारणेश्वरप्रतीकस्य मनस आकाशस्य वेत्यर्थः ।।32।।is not available.</description>
    </item>
    
    <item>
      <title>14 फलाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/bhAva-prakAshikA/3/2/14_phalAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/bhAva-prakAshikA/3/2/14_phalAdhikaraNam/</guid>
      <description>सर्वस्मात् परत्वं प्राप्यत्वमिति पाठो दृश्यते, तस्यायमर्थः- प्राप्यत्वोपयुक्त्तं सर्वस्मात् परत्वं तत्कल्याणगुणान्तर्भूतमपीति आयुर्घृतमितिवत् अभेदोपचारात् सामानाधिकरण्यनिर्देशः । तच्च कल्याणगुणगण इति - अन्तर्भूतमितिशेषः, समूहसमूहिनोरभेदोपचाराद्वा सामानाधिकरण्यनिर्देशः कल्याणगुण इति पाठे तु नानुपपत्तिः । अत्र तु द्वारविशेषो निरूप्यत इति भिदेति - अतो न पूर्वोत्तरविरोधः, तत्र धर्मस्य द्वारतायाः कण्ठतोऽनुक्त्तेरितिभावः । उत कर्मोपासनाराधितादित्यादि - अत्र कर्माराधितत्वं वाय्वादिदेवतारूपस्य, उपासनाराधितत्वं केवलस्य ब्रह्मण इति योग्यतावशेन यथाक्रमेण सम्बन्धः, यथा शीतोष्णस्पर्शगुणकं जलं तेजश्च, इति निर्देशे इति द्रष्टव्यम् । भाष्ये- नह्यचेतनं कर्मेति, अयं भाव, किं कर्मजनितस्यापूर्वस्य फलसाधनत्वम्?</description>
    </item>
    
  </channel>
</rss>
