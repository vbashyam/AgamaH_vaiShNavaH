<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/1/</link>
    <description>Recent content in &#43;१ on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/1/index.xml" rel="self" type="application/rss+xml" />
    <item>
      <title>01 जिज्ञासाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/1/01_jijnAsAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/1/01_jijnAsAdhikaraNam/</guid>
      <description>अथातो ब्रह्मजिज्ञासा।।1।। अथातो ब्रह्मजिज्ञासा।।1।। &amp;lsquo;&amp;lsquo;परीक्ष्य लोकान् कर्मचितान् ब्राह्मणो निर्वेदमायान्नास्त्यकृतः कृतेन। तद्विज्ञानार्थं सगुरुमेवाभिग- च्छेत् समित्पाणिश्श्रोत्रि ब्रह्मनिष्ठम्।। तस्मै स विद्वानुपसन्नाय सम्यक्प्रशान्तचित्ताय शमान्विताय। येनाक्षरं पुरुषं वेद सत्यं प्रोवाच तां तत्वतो ब्रह्मविद्याम्।।&amp;rsquo;&amp;rsquo; अस्मिन्वाक्ये ब्रह्मप्राप्तिसाधनज्ञानेच्छोः&amp;quot; न्यायसिद्धानुवादेन गुरूपसदनं विधीयते । कर्मचितान् - कर्मसञ्चितान् कर्मसम्पाद्यान् । लोकान् । परीक्ष्य - मीमांसान्यायैः निरूप्य । ब्राह्मणः - अधीतसाङ्गसशिरस्कवेदः । य इत्यध्याहार्यम् । स इत्युत्तरत्र श्रवणात् । अकृतः - नित्यः । अत्र पुरुषः विशेष्यः । लिङ्गवशात् अक्षरं पुरुष इत्यनन्तरोक्तेश्च । कृतेन कर्मणा नास्ति - न सिद्ध्यति - न लभ्यते । इति करणम् द्रष्टव्यम् । इति यो निर्वेदमायात् स तद्विज्ञानार्थम् गुरुमेवाभिगच्छेत् । एवकारेण नियमविधित्वमवगम्यते । समित्पाणिः&amp;quot; - न रिक्तपाणिः, &amp;rsquo; रिक्तपाणिस्तु नोपेया &amp;lsquo;दिति स्मृतेः । श्रोत्रियं श्रुतवेदान्तम् । ब्रह्मनिष्ठं&amp;quot; - ब्रह्मसाक्षात्कारवन्तम् । श्रुतवेदान्तोऽपि रुचिभेदादब्रह्मनिष्ठो नोपगन्त इति भावः । अभिगच्छेदित्यन्वयः&amp;quot; । शमः - बाह्येन्द्रियनियमनरूपः । प्रशान्तचित्तायेति अन्तःकरणनियमनस्य उक्ततया पारिशेष्यात् । एतेन श्रवणोपयुक्तमवधानम् विवक्षितम् । न तु उपासनोपयुक्तात्यन्तेन्द्रियजयादि । तस्मै स विद्वान् प्रोवाचेत्यन्वयः । । येनेति । ज्ञानाभिप्रायः सामान्यतः करणाभिप्रायो वा, लिङ्गव्यत्ययो वा । अक्षरं स्वरूपेणाविकारम् । आभ्यामचिज्जीवव्यावृत्तिः । तां ब्रह्मविद्यां प्रोवाच - प्रब्रूयादित्यर्थः&amp;quot; । तस्मै स विद्वान् प्रोवाचेत्यनन्वयात् अप्राप्तत्वाच्च विधावपि लिटो विधानम् । छन्दसि लुङ्लङ्लिट - इति विधानात् । एतच्छ्रुत्यर्थं हृदि निधाय भगवान् बादरायणः शास्त्रारम्भे अथातो ब्रह्मजिज्ञासेति सूत्रं प्रणिनाय । तस्य चायमर्थः । &amp;mdash; अथ - षोडशलक्षणकर्मविचारानन्तरम् । अतः &amp;mdash; कर्मणामल्पास्थिरत्वाधिगमसहितानन्तस्थिरफलब्रह्मापातप्रतीतेर्हेतोः&amp;quot; । ब्रह्मजिज्ञासा - ब्रह्मविचारः कर्तव्यः । अत्र अधीतसाङ्गसशिरस्कवेदः पुरुषः कर्म ब्रह्म चानन्तस्थिरफलमित्यापाततोऽवगम्य तन्निर्णयाय प्रथमं कर्मविचारे प्रवर्तते । कर्मप्रतिपादनोपक्रमत्वाद्वेदानां कर्मविचारे सति &amp;lsquo;अक्षय्यं&amp;quot; ह वै चातुर्मास्ययाजिनस्सुकृतं भवती &amp;lsquo;त्यादिभिरक्षय्यफलकत्वेन श्रुतानामपि चातुर्मास्यादीनां &amp;lsquo;प्रत्यब्दं&amp;quot; चातुर्मास्यैर्यजेते &amp;lsquo;ति आवृत्तिविधानात्, ततोऽपि बहुवित्तव्ययायाससाध्याश्वमेधविश्व सृडयनादीनामननुष्ठानलक्षणाप्रामाण्यप्रसङ्गात्, तदावृत्तिविधानवैयर्थ्यप्रसङ्गाच्च, चातुर्मास्यादीनामक्षयफलत्वमापेक्षिकमिति निश्चित्य अनन्तस्थिरफलरूपं&amp;quot; ब्रह्म च वेदान्तवाक्यैः आपाततोऽवगम्य तन्निर्णयाय ब्रह्मविचारे प्रवर्तत इति पर्यवसितोऽर्थः। अत्रावृत्तिविधानादिभिः कर्मणामल्पास्धिरफलत्वावगमे उपासनस्यापि आवृत्तिविधात् तज्जन्यमोक्षरूपफलस्यापि अनित्यत्वादिप्रसक्तिपरिहारश्च आवृत्त्यधिकरणे वक्ष्यते । ननु कर्मविचारे सति आवृत्ति-विधानादिभिः&amp;quot; कर्मणामल्पास्थिरफलत्वं प्रतीयतां नाम, वेदान्तवाक्यैरनन्तस्थिरफलं ब्रह्म कथं प्रतीयताम् । सिद्धे ब्रह्मणि व्युत्पत्तिविरहात् व्यवहाराधीनत्वादाद्यव्युत्पत्तिग्रहस्य व्यवहारस्य च कार्यान्वित एव सम्भवात् । तथा हि &amp;mdash; गामानयेति वाक्यश्रवणानन्तरं गवानयने प्रवृत्तं प्रयोज्यमुपलभ्य बालो व्युत्पित्सुः इयं गवानयनप्रवृत्तिः गवानयनकार्यतासाद्ध्या गवानयनप्रवृत्तित्वात् मदीयगवानयनप्रवृत्तिवत् इति तदीयकार्यताज्ञानमनुमाय तस्य च ज्ञानस्य शब्दान्वयव्यतिरेकानुविधायितया शब्दजन्यतां निश्चिनोति । ततश्च प्राथमिकव्युत्पत्तिग्रहे शब्दस्य कार्यताज्ञानजनकत्वनिश्चयात् तदुपजीविद्वितीयादिव्युत्पत्तिग्रहोऽपि कार्यविषयक एवेति कार्यान्विते सिद्धार्थे व्युत्पत्तिग्रहासम्भवात् अव्युत्पन्नस्य शब्दस्य अर्थप्रत्यायकत्वासम्भवात् अनन्तस्थिरफलापातप्रतीत्यसम्भवात् ब्रह्मविचारोऽनारभ्य इति पूर्वपक्षः।। अम्बातातमातुलादिभिश्चन्द्रादीनङ्गुल्या निर्दिश्य, अयं चन्द्रः, इयं गौ,रित्यादिशब्देषु बहुशः प्रयुक्तेषु भूयस्सहचारदर्शी बालः शब्दप्रयोगे तदर्थव्युत्पत्तिं स्वात्मनो दृष्ट्वा तयोःकञ्चिदौत्पत्तिकं सम्बन्धं निश्चिनोति। स एव शक्तिरिति गीयते। ततश्च सिद्धार्थोऽपि व्युत्पत्तिग्रहसम्भवात् अनन्तस्थिरफलापात प्रतीतिसम्भवात् ब्रह्मविचार आरम्भणीय इति सिद्धान्तः कृतः।। इति सिद्धान्तप्रकरणम्।।</description>
    </item>
    
    <item>
      <title>02 जन्माद्यधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/1/02_janmAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/1/02_janmAdyadhikaraNam/</guid>
      <description>इत्थं व्युत्पत्त्यभावमूलानारम्भशङ््कां निरस्य प्रतिपत्तिदौस्थ्यमूलां शङ््कां तत्प्रतिपत्त्यर्थलक्षणसमर्थनेन निराचिकीर्षुः किं&amp;quot; पुनस्तद्विचार्यं ब्रह्मेत्याकांक्षायां तल्लक्षणमाह - &amp;ndash; जन्माद्यस्य यतः।।2।। भृगुवल्ल्यां श्रूयते - &amp;lsquo;यतो वा इमानि भूतानी&amp;rsquo; त्यारभ्य तद्ब्रह्मेत्यन्तम् । तस्य चायमर्थः । जीवन्ति - येनात्मभूतेन जीवन्तीत्यर्थः । प्रयन्ति सन्ति भूतानि यदयमभिसम्विशन्ति - यत्र लीयन्ते । समित्येकीकरणे । एकीकृततया प्रवेशस्संवेशः । यद्वा - यत्प्रयन्तीति मोक्षः । अभिसम्विशन्तीति प्रलयः । अस्मिन् पक्षे यच्छब्दस्यावृत्तिः । यतो वेत्यादिवाक्यत्रयेऽपि प्रतिवाक्यम् तद्ब्रह्मेत्यनुक्तेः न जगज्जन्मादिप्रत्येकं लक्षणम्।प्रत्येकं लक्षणत्वे लक्षणान्तरवैयर्थ्यप्रसङ्गात् ।अतस्समुदितमेव लक्षणम्। न च जन्मादिसमुदायस्य लक्षणत्वे व्यावृत्त्याभावेन निष्प्रयोजनत्वम्। लक्ष्याकारविपरीतशङ््कानिवारणक्षमत्वेन सप्रयोजनत्वात्। उत्पत्तिकारणत्वमात्रेऽभिहिते हि तस्य स्थितिप्रलयकारिणीभूतवस्त्वन्तरशङ््कया जगज्जन्ममात्रकरणस्य ब्रह्मणो निरतिशयबृहत्त्वं&amp;quot; न सिद्ध्येत्। तथा लयकारणत्वाभिधाने आत्यन्तिकलयरूपमोक्षान्तरसद्भावशङ््कया मोक्षप्रदत्वप्राप्यत्वानुगुणगुणैर्बृहत्वम् न सिद्ध्येत् ।अतो जगज्जन्मकारणमात्रस्य समस्तवस्तुव्यवच्छेदक्षमत्वेऽपि जन्मादिकारणसमुदायस्यैव बृहत्त्वातिशयौपयिकत्वात् सृष्टि-स्थितिप्रलयसमुदायकारणत्वम् लक्षणमिति ज्ञापितम्। यतो येन यदिति यद्वृत्तयोगात् कारणमनूद्यते। तद्ब्रह्मेति कारणत्वस्य ब्रह्मत्वं विधीयते।तेन कारणत्वस्य ब्रह्मलक्षणत्वं&amp;quot; सिद्धं भवति ।तद्विजिज्ञासस्वेति न विचारस्योपासनस्य वा विधिः। विचारात्मकं ज्ञानं रागप्राप्तत्वान्न विधेयम् । उपासनात्मकस्य तु ज्ञानस्य -ब्रह्मविदाप्नोती&amp;ndash;ति प्राकरणिकवाक्यान्तरसिद्धत्वात् उपक्रमे, अधीहि भगवोब्रह्मे,ति प्रश्नस्यातत्परत्वेन उपासनविषयत्वाभावाच्च नोपासनाज्ञानमिह विधेयम्। अतो विजिज्ञासस्वेति उपदिश्यमानार्थे सावधानत्वार्थं सन्देहनिवृत्यर्थं वा प्रोक्तम्। या गन्धवती तां पृथिवीं विद्धीतिवत्। अतः कारणत्वस्य ब्रह्मलक्षणत्वमेवास्य वाक्यस्य विधेयम्। यथा यत्रायं&amp;quot; सारसस्स देवदत्तकेदार इत्युक्ते सारससम्बद्धस्य देवदत्तकेदारत्वमुक्तं स्यात् तद्वदिति व्यासार्यैरुक्तम् । ननु ईश्वरस्य लिलक्षयिषितत्वे तर्हि तदसाधारणसार्वज्ञ्यादिप्रदिपादकसत्यज्ञानादिवाक्यानादरेण जन्मादिवाक्येन किमर्थम् लक्ष्यत इति चेदुच्यते। गुणैः स्वरूपस्य लक्ष्यत्वे तदपेक्षया बहिष्ठाय विभूते रूपस्यान्तर्भावो न प्रतीयेत। सर्गादिविषयभूतया तु विभूत्या स्वरूपे लक्ष्यमाणे विभूतेस्सर्गाद्यौपयिकगुणानामपि सर्वज्ञत्वादूनाम् जिज्ञास्यान्तर्भावस्सिद्ध्यति। विभूतेश्च जिज्ञास्यान्तर्भावः-, उपासा त्रैविध्यादि-, ति सूत्रितः। नन्वेवमपि कृत्स्नविभूतेर्जिज्ञास्यान्तर्भावः न सिद्ध्यति त्रिपाद्विभूतेः जन्माद्यस्पृष्टत्वादिति चेन्न। यत्प्रयन्तीति प्रलयवाक्यस्थयच्छब्देन मुक्तप्राप्यस्य ब्रह्मणो विवक्षितत्वात् नित्यविभूतिविशिष्टस्यैव मुक्त-प्राप्यत्वात् नित्यविभूतेरपि जिज्ञास्यत्वसिद्धिः। एवञ्च जगत्कारणत्वं विशिष्टनिष्ठं सत्यज्ञानत्वलक्षणन्तु विशेष्यनिष्ठमिति भिदा । यत इति पञ्चमी हेत्वर्थिका। यच्छब्दस्यानुवादरूपत्वादनुवादस्य च प्रापकवाक्यसापेक्षतया तद्विरुद्धार्थपरत्वासम्भवात् प्रापकवाक्येषु, एकमेवाद्वितीयं, तदैक्षत बहुस्याम्, तत्तेजोऽसृजते,- ति निमित्तत्वोपादानत्वयोः&amp;quot; प्रतिपादनात् तदनुवादिनि लक्षणवाक्ये यत इति पदमुभयविषयकं मन्तव्यम् । न च हेतौ पञ्चमी नानुशिष््टेति शङ््क्यम्।-, अइउ -,णिति सूत्रे विवारभेदादिति भाष्यनिर्देशेन -,विभाषा गुणे स्त्रिया,- मित्यत्र विभाषेति योगविभागस्य आश्रिततया तत एव हेतुपञ्चम्युपपत्तेरिति द्रष्टव्यम् । इदमत्र विचार्यते-, यतो वा इमानि भूतानि जायन्ते येन जातानि जीवन्ती,- त्यत्र जगज्जन्मादयो न विशेषणत्वेन ब्रह्म लक्षयितुं&amp;quot; शक्नुवन्ति । विशेषणानाम् व्यावर्तकत्वस्वभावत्वेन व्यावर्त्यबहुत्वावश्यम्भावेन विशेषणानाम् बहुत्वे विशेष्यनानात्वप्रसङ्गात् ।खण्डो मुण्डः पूर्णशृङगो गौरित्यत्र विशेषणबहुत्वेन विशेष्यबहुत्वस्य दर्शनात्। न च देवदत्तश्श्यामो युवा लोहिताक्षस्समपरिमाण इत्यादौ विशेषणबहुत्वेपि विशेष्यैक्यं&amp;quot; दृष्टमिति वाच्यम् ।प्रत्यक्षावगतविशेष्यैक्यबलात् तत्र विशेष्यभेदत्यागेऽपि प्रत्यक्षाद्यप्रतिपन्ने अलौकिके ब्रह्मणि उत्सर्गप्राप्तस्य विशेषणभेदप्रयुक्तविशेष्यभेदस्य त्यागायोगात्। नाप्युपलक्षणतया जन्मादीनां व्यावर्तकत्वम्। यत्रायं, सारसस्सदेवदत्तकेदार, इत्यत्र केदारत्वादिना केनचिदाकारेण पूर्वप्रतिपन्न एव केदारः देवदत्तकेदारत्वरूपधर्मान्तरवत्तया सारसेनोपलक्ष्यते।इह तु जगज्जन्मादिभिर्निरतिशयबृहति उपलक्षणीये उपलक्ष्याकारसमानाधिकरणकेदारत्वस्थानीयः पूर्वप्रतिपन्नः कश्चन आकारो वक्तव्यः। न चेह ब्रह्मणि पूर्वप्रतिपन्नः कश्चिदाकारोऽस्ति । &amp;lsquo;&amp;lsquo;सत्यं ज्ञानमनन्तं ब्रह्मे&amp;rsquo;&amp;lsquo;ति वाक्यप्रतिपन्नसत्यत्वज्ञानत्वादीनां&amp;quot; न पूर्वप्रतिपन्नाकारत्वसम्भवः सत्यत्वादिष्वपि विशेषणत्वोपलक्षणत्वदौःस्थ्येन तेषामपि लक्षणत्वासम्भवादिति पूर्वपक्षे प्राप्त उच्यते, - जन्माद्यस्य यत, - इति ।। अस्य अचिन्त्यविविधविचित्ररचनस्य ब्रह्मादिस्तम्बपर्यन्तक्षेत्रज्ञमिश्रस्य जगतःजन्मस्थितिलया यतो भवन्ति तब्रह्मेति सूत्रार्थः।ततश्च जन्मादिहेतुत्वं ब्रह्मलक्षणमिति सूत्रकारतात्पर्यम् ।अयं भावः&amp;rsquo;&amp;rsquo;- विशेषणानां&amp;quot; यद्यपि व्यावर्तकत्वं स्वभावः, अथापि विशेषणं स्वविरुद्धधर्माश्रयात् स्वाश्रयं व्यवच्छिनत्त््येव। न तु स्वाविरुद्धधर्माश्रयादपि स्वाश्रयं व्यावर्तयति । नीलमुल्पलमित्यादौ शौक्ल्याश्रयव्यावर्तकत्ववत् दैर्घ्याश्रयव्यावर्तकत्वाभावात्। प्रकृते च जन्महेतुत्वादीनां परस्परविरपद्धत्वाभावात् व्यक्तिबहुत्वस्याप्रसक्तेः। खण्डो मुण्ड इत्यादौ खण्डत्वादीनां परस्परविरुद्धत्वात् स्वाश्रयभेदकत्वम्। उपलक्षणत्वपक्षेऽपि न दोषः । उपलक्षणभूताज्जगज्जन्मादिहेतुत्वादुपलक्ष्याच्च निरतिशयबृहत्वादन्यस्य बृहत्वसामान्यस्य पूर्वप्रतिपन्नाकारस्य सम्भवेन उपलक्षणत्वपक्षेऽपि दोषाभावात्। ननु परस्परविरुद्धयोः&amp;quot; विशेषणत्वोपलक्षणत्वपक्षयोः कथमभ्युपगम इति चेत् । अत्र केचित्, &amp;ndash; विशिष्टनिष्ठं जगत्कारणत्वं&amp;quot; विशेष्यनिष्ठं तु सत्यत्वादिकमिति व्यासार्यैस्तत्र तत्रोक्तम् । भाष्ये च जगत्कारणत्वोपलक्षितस्वरूपस्येति बहुशो व्याहृतत्वात् जगत्कारणत्वं चिदचिद्विशिष्टस्य ब्रह्मणो विशेषभूतं लक्षणम् । शुद्धस्वरूपस्य तु उपलक्षणम् । जगत्कारणत्वस्य शुद्धस्वरूपनिष्ठत्वाभावात्। तदभिप्रायेणैव विशेषणत्वोपलक्षणत्वपक्षोपगमः&amp;quot; । न च शुद्धस्वरूपानिष्ठस्य विशिष्टनिष्ठस्य जगत्कारणत्वस्य कथम् शुद्धस्वरूपोपलक्षणत्वमिति वाच्यम् । तटस्थस्यापि शाखाग्रस्य चन्द्रोपलक्षणत्वदर्शनात्,इति वदन्ति। अन्ये तु, &amp;ndash;&amp;rsquo;&amp;rsquo; विशेष्यनिष्ठत्वानिष्ठत्वाभ्यामेव विशेषणोपलक्षणभेदमाश्रित्य जगत्कारणत्वस्य ब्रह्मनिष्ठतया विशेषणत्वं, प्रपञ्चगतजन्मादेस्तु ब्रह्मनिष्ठत्वाभावेन उपलक्षणत्व,,मिति वर्णयन्ति । अपरे तु यतो वा इमानीति वाक्येन जन्मादिविशिष्टे ब्रह्मत्वं वोपपद्यते । तदुपलक्षिते । नाद्यः । जन्मविशिष्टेब्रह्मत्वबोधने विशेषणभूतजन्मादावपि ब्रह्मत्वप्रसङ्गः । उपलक्षणत्वपक्षे आकारान्तराप्रतिपत्तिर्दोष इति पूर्वपक्षिणो भाव इति तन्न । न विधेयान्वयित्वं विशेषणत्वम् । येन जन्मादेर्विशेषणत्वेन विधेयभूतबृहत्वान्वयोऽपि प्रसज्येत । अपि तु यदन्विततया ज्ञाते ब्रह्मणि ब्रह्मत्वान्वयधीरिति विशेषणत्वे नानुपपत्तिः। यदि विधेयान्वय्येव विशेषणमित्याग्रहः, तर्हि उपलक्षणपक्षो वास्तु । बृहत्वसामान्यलक्षणतृतीयाकारप्रतिपत्तेस्सम्भवादिति सिद्धान्तिनोऽभिप्रायः । न तु विशेषणत्वोपलक्षणत्वपक्षयोस्समुच्चय &amp;lsquo;&amp;lsquo;इति । इतरे तु -&amp;lsquo;&amp;lsquo;तद्विजिज्ञासस्वेत्यत्र उपासनम् विधीयते । तत्र केषुचिदुपासनेषु जगत्कारणत्वमनुसन्धेयम् । तत्र ज्ञाप्यान्तर्गतत्वात् जगत्कारणत्वं विशेषणम् । यत्र तु नानुसन्धेयम् तत्रोपलक्षणम् । ज्ञाप्यानन्तर्गतत्वादिति, &amp;lsquo;&amp;lsquo;इतरे त्वर्थसामान्या&amp;rsquo;&amp;lsquo;दिति व्यासार्योक्तेः । तदनुसारेण विशेषणत्वोपलक्षणत्वसमुच्चयोऽपि नानुपपन्न,&amp;lsquo;&amp;lsquo;इति वदन्ति । अतो जगज्जन्मादिहेतुत्वं ब्रह्मलक्षणमिति स्थितम् ।। इति जन्माद्यधिकरणम्।।</description>
    </item>
    
    <item>
      <title>03 शास्त्रयोनित्वाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/1/03_shAstrayonitvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/1/03_shAstrayonitvAdhikaraNam/</guid>
      <description>शास्त्रयोनित्वात्।। अथ ब्रह्मणो मानान्तरसिद्धिमूलशास्त्रानारम्भशङ््कानिराकरणार्थम् तृतीयमिदमधिकरणम् । शास्त्रयोनित्वादिति ।। बृहदारण्यके शाकल्य-याज्ञवल्क्यसम्वादे याज्ञवल्क्यः शाकल्यं पृच्छति - &amp;lsquo;एतान्यष्टावायतनानि अष्टौ लोका अष्टौ देवा अष्टौ पुरुषास्सर्वान् यस्तान् पुरुषान्निरूह्य प्रत्यूह्यात्यक्रामत् तन्त्वौपनिषदं&amp;quot; पुरुषं पृच्छामि तच्चेन्मे न वक्ष्यसि मूर्धा ते व्यपतिष्यदिति । यानि प्रागुक्तानि पृथिव्यादीन्यष्टावायतनानि, अग्न्याद्या अष्टौ लोकाः, अमृताद्यावष्टौ देवाः शरीराद्यावष्टौ पुरुषाः, सर्वान् य एतान् पुरुषान्निरूह्य प्रत्यूह्यात्यक्रामत् । अत्र पुरुषानित्युपलक्षणम् । आयतनलोकादीन्यपि द्रष्टव्यम् । सम्यक् निर्धारणार्थो निरूहः । प्रतिव्यक्त्यूहः प्रत्यूहः । ण्यर्थगर्भश्च । तथा चायमर्थः । यः पुरुषः आयतनदेवलोकपुरुषान् प्रतिव्यक्ति तर्केण तत्तत्स्वरूपं निर्धार्य तान् सर्वानूहयित्वा अत्यक्रामत् । अतिक्रमणन्नाम इदं वा परं इदं परमिति संशयविषयतातिक्रमणम् । सकलकार्यवर्गविलक्षणत्वेन निश्चितमित्यर्थः । एतेन अतिक्रमणकर्तृत्वं औपनिषदात्मगतम् । निरूहप्रत्यूहकर्तृत्वम् तु पुरुषगतमिति शङ््का परास्ता । ऊहविषयस्यापि परमात्मनः ऊहयितृत्वसम्भवात् सम्शयविषयतातिक्रमणव्यापारमात्रकर्तृत्वसम्भवाच्च । तं त्वौपनिषदं पृच्छामि । तं सकलकार्यविलक्षणम् । औपनिषदं - उपनिषदेकसमधिगम्यम् । उपनिषदेकप्रमाणकम् । तां पृच्छामि । तं चेन्मम न वक्ष्यसि मूर्धा ते व्यपतिष्यदिति शशापेत्यर्थः । ननु ब्रह्मण उपनिषदेकसमधिगम्यत्वमसिद्धम् । अंकुरादिकं सकर्तृकं कार्यत्वादित्यनुमानसिद्धत्वादीश्वरस्य । अतो न वेदान्ताः प्रमाणम् । अनुमानसिद्धेश्वरानुवादित्वात् । अत एव वेदान्तग्रथनमीमांसाशास्त्रं नारम्भणीयम् । न चेश्वरमनुमानसिद्धमनूद्य वेदान्तैर्जगदुपादानत्वादिकं बोध्यताम् । अतश्शास्त्रमारभ्यतामिति वाच्यम् । कार्यत्वस्य उपादानभिन्नकर्तृव्याप्ततया अभिन्ननिमित्तोपादानप्रतिपादकवेदान्तवाक्यस्य धर्मिग्राहकानुमानजातीयनिमित्तोपादानभेदग्राह्यनुमान बाधितत्वात् न वेदान्तवाक्यं ब्रह्मणि प्रमाणमिति प्राप्त उच्यते शास्त्रयोनित्वादिति ।। शास्त्रं योनिः प्रमाणं यस्य तत् शास्त्रयोनि । तत्त्वात् । शास्त्रैकसमधिगम्यत्वात् । वेदान्तानां&amp;quot; ब्रह्मणि प्रामाण्यमस्तीत्यर्थः । कार्यत्वेन हेतुना सकर्तृकत्वसाधनात् तेनैव हेतुना गुणत्रयवश्यकर्तृकत्वशरीर जन्यत्वादेरपि प्रसङ्गात् प्रासादादिविपुलकार्यस्य अनेककर्तृकत्वदर्शनेन क्षित्यादिकार्यस्यापि तथात्वप्रसङ्गाच्च । ईश्वरस्य नित्यकृत्यभ्युपगमे तद्द्वारा हेतुभूतयोः ज्ञानेच्छयोरीश्वरे असिद्धिप्रसङ्गेन ज्ञानेच्छप्रयत्नलक्षणगुणत्रयाश्रयेश्वरासिद्धिप्रसंगात्् । अतश्शास्त्रैकसमधिगम्येश्वरे उपादानत्वप्रतिपादकवेदान्तभागस्य नानुपपत्तिरिति ब्रह्मण उपनिषदेकगम्यत्वं युक्तम् ।। इति शास्त्रयोनित्वाधिकरणम् ।।</description>
    </item>
    
    <item>
      <title>04 समन्वयाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/1/04_samanvayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/1/04_samanvayAdhikaraNam/</guid>
      <description>तत्तु समन्वयात्।।4।। एवं मानान्तरसिद्धिमूलप्रामाण्यशङ््का निराकृता। अथाफलत्वनिबन्धनतदनारम्भशङ््कानिराकर- णार्थं चतुर्थमिदमधिकरणम्। अस्य च वाक्यद्वयं विषयः।तदर्थो लिख्यते&amp;ndash;ईशावास्ये,सपर्यगाच्छु- क्लमकायमव्रणमस्नाविरं शुद्धमपापविद्धम्। कविर्मनीषी परिभूस्स्वयम्भूः याथार्थ्यतोऽर्थान्व्यदधा- च्छाश्वतीभ्यस्समाभ्यः&amp;rsquo;।पर्यगात्-परितो व्याप्तवान्। शुक्लमित्यादेःलिङ्गव्यत्ययः छान्दसः।शुक्लः-तेजिष्ठः।कायाभावादेव व्रणरहितः। अत एव स्नायुशून्यः। शुद्धः-रागद्वेषादिशून्यः&amp;quot; अपापविद्धश्च। कविः-क्रान्तदर्शी।मनीषी।मनीषा स्रष्टव्यालोचनरूपं ज्ञानम्। परिभूः&amp;ndash; -सर्वदेशव्यापनशीलः&amp;quot; स्वयम्भूः-उत्पादकशून्यः। याथार्थ्यतः-परमात्मयाथातथ्यतः।यथापूर्वम्- सत्य त्वेनेतिवार्थः। शाश्वतीभ्यस्समेभ्यः-चिरकालस्थायितया स्वाप्नपदार्थविसदृशान् पदार्थान् व्यदधात्- अकार्षीदित्यर्थः। तलवकारोपनिषदि -&amp;lsquo;&amp;lsquo;अन्यदेव तद्विदितादथो अविदितादधि।इति शुश्रुम पूर्वेषां&amp;quot; येनस्तद्व्याचचक्षिरे&amp;rsquo;&amp;rsquo;।ये अस्माकं पूर्वे गुरवः उपादिशन् तत्र ब्रह्म सर्वात्मना अविदितादपि विल- क्षणमिति तेषां वाचं श्रुतवन्तो वयमित्यर्थः।एतदेव प्रपञ्चयति -&amp;lsquo;&amp;lsquo;यद्वाचानभ्युदितं येन वागभ्युद्यते। तदेव ब्रह्म त्वं विद्धि नेदं यदिदमुपासते। &amp;lsquo;&amp;lsquo;वागादिभिः यदप्रकाश्यं स्वयं वागिन्द्रियप्रकाशकञ्च यद् तदेव ब्रह्म जानीहि।यद्वस्तु इदमिति इदङ््कारगोचरतया हस्तामलकवत् सुविदितया उपासते जनाः&amp;quot; तद्ब्रह्म न भवति । प्राकृतजनोपास्यजगद्विलक्षणं ब्रह्म ।अत्रैवं पूर्वपक्षः-&amp;lsquo;यद्वाचानभ्युदितमि&amp;rsquo;ति वागादिभिरप्रकाश्यस्य सिद्धरूपत्वेन प्रवृत्तिनिवृत्यन्वयविरहिणो ब्रह्मणस्स्वरूपेणापुरुषार्थत्वात् पुरुषार्थानवबोधिनश्शास्त्रस्य अप्रामाण्यम् । न च मोक्षसाधनब्रह्मध्यानविधिपरत्वेन प्रामाण्यं वक्तुं शक्यम्। असत्यपि ब्रह्मणि तद्ध्यानविधानसम्भवात् न ब्रह्मसद्भावे तात्पर्यमिति ब्रह्मणश्शास्त्रप्रमाणकत्वम् न सम्भवति । न च यथा व्याधकुलसम्वर्धितस्य राजकुमारस्य &amp;lsquo;पिता ते महाभोगशाली राज्यं परिपालयन्नास्त &amp;lsquo;इत्याप्तवाक्यमुपशृण्वतो हर्षो जायते,एवमिहापि पितृस्थानीयो निखिलहेयप्रत्यनीकत्वसर्वज्ञत्व- सत्यसङ््कल्पत्वदयामहोदारत्वाद्यनन्तकल्याणगुणशाली भगवानास्त इति श्रुतिवाक्यश्रोतुर्महाहर्षो भवतीति सिद्धपरवाक्यस्यापि हर्षहेतुत्वेन पुरुषार्थपर्यवसायित्वमुपपद्यत इति वाच्यम् ।तस्य हर्षस्य राजकुमारहर्षस्येव स्थिरपुषार्थत्वाभावापत्तेः। न च तत्प्राप्त्युपायमन्विष्य पश्चात् ब्रह्मप्राप्त- स्य तदीयनिरतिशयानन्दानुभवः पुरुषार्थ इति वाच्यम् । परकीयानन्दज्ञानस्य परं प्रत्यपुरुषार्थत्वातदिति।। राद्धान्तस्तु- मैवं स्वमन्दिरान्तस्थनिधिबोधकवाक्यवत् सिद्धपरवेदान्तवाक्यादपि तादृङ्ब्रह्मबोधोऽस्त्येव। अन्यथा हर्षो नोत्पद्येत । स च ब्रह्मावबोधः स्वात्मनिरतिशयानन्दसाक्षात्कारहेतुः। स च साक्षात्कारः&amp;quot; ब्रह्मणा सह भोगसाम्राज्यसहितःस्थायी पुरुषार्थः। न च तत्र स्वकीयत्वमपेक्षितम् । साक्षात्कारत्वाविशेषेण अतीतसुखादिस्मरणस्यापि सुखसाक्षात्कारवत् पुरुषार्थत्वप्रसङ्गात् तत एवातिप्रसङ्गनिरासे स्वकीयत्वविशेषणानपेक्षणात्। तस्माद्वेदान्ताः निधिबोधकवाक्यवत् स्वतः फलशालिन इति । एवं शास्त्रानारम्भमूलशङ््का- चतुष्टयनिराकरणक्रम एव अद्ध्यायक्रमेऽपि हेतुः। तत्र सिद्धरूपे ब्रह्मणि व्युत्पत्तिसमर्थनं समन्व- याद्ध्यायोपयोगी।विशेषणानामनन्तानामविरोधसमर्थनमविरोधाध्यायोपयोगी। अनुमानतस्सिद्धिनिराकरणं साधनाध्यायोपयोगी। अनुमानतस्सिद्धौ हि ज्ञानचिकीर्षादिगुणवत्तया सङ्ख्यादिगुणपञ्चकवत्तया च ब्रह्मोपासनं सिद्ध्येत्। न त्वानन्दादिगुणवत्तया । पुरुषार्थपर्यवसानं तु फलाद्ध्यायोपयोगीति स्पष्टमेव। इति समन्वयाधिकरणम्।। एवमुपोद्घताधिकरणचतुष्टयेन शास्त्रारम्भे समर्थिते ईक्षत्यधिकरणमारभ्य शास्त्रं प्रतायते। अत्र वेदार्थविचारत्वात् शास्त्रयोस्सङ्गति। वेदान्तार्थविचारत्वात् ब्रह्मकाण्डसङ्गतिः।कारणविषयत्वात् दिक्सङ्गतिः। कारणवाक्यसमन्वयविषयत्वादध्यायसङ्गतिः। अस्पष्टतरास्पष्टस्पष्टच्छायानुसारिवाक्यविचारत्वात् पादसङ्गतिरिति विवेकः।।</description>
    </item>
    
    <item>
      <title>05 ईक्षत्यधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/1/05_IxatyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/1/05_IxatyadhikaraNam/</guid>
      <description>ईक्षतेर्नाशब्दम् ।।5।। इतःपरम् पेटिकासङ्गतयः।तासु चावान्तरसङ्गतयश्च वक्तव्याः। तत्र पादशेषाधिकरणानां पेटिकासङ्गतिः। तथा हि &amp;ndash;ब्रह्म जगतः कारणमेव न भवति, किन्तु प्रधानजीवाकाशादिकमेवेति शङ््कानिरासेन ब्रह्मकारणत्वायोगव्यवच्छेद उपोद्घाताधिकरणचतुष्टयानन्तरप्रथमपादशेषरूपः पेटिकार्थ इति कारणत्वाक्षिप्ताः ब्रह्मणस्सर्वज्ञत्वसत्यसङ््कल्पत्वादिगुणाःतत्क्रतुन्यायेन मुक्तप्राप्याः। तस्य महाभोगशालित्वगुणः &amp;lsquo;&amp;lsquo;निरञ्जनः परमं साम्यमुपैती &amp;lsquo;&amp;lsquo;ति &amp;lsquo;&amp;lsquo;भोगमात्रसाम्यलिङ्गाच्चे&amp;rsquo;&amp;rsquo; ति मुक्तप्राप्यगुणः। ब्रह्मणो निरतिशयानन्दस्तु मुक्तैः स्वयमप्राप्योऽपि सदा आस्वाद्य इत्यनन्तकल्याणगुणाकारस्य निरतिशयानन्दशालिनः परब्रह्मणः प्रतिपादनम् पुरुषार्थपर्यवसायि भवत्येवेति समन्वयाधिकरणे विवक्षितम् ।तदयुक्तम् । सर्वेषां कारणवाक्यानां प्रधानविषयत्वादित्यापेक्षिकी अवान्तरसङ्गतिः। एतदधिकरणचिन्तोपयुक्तानि नानाप्रदेशाम्नातानि वाक्यानि व्याख्यायन्ते । &amp;lsquo;&amp;lsquo;तदैक्षत बहु स्यां प्रजायेयेति। तत्तेजोऽसृजत &amp;lsquo;&amp;lsquo;इति। तत्&amp;mdash; सच्छब्दवाच्यं&amp;quot; परं ब्रह्म । विचित्रानन्तचिदचिन्मिश्रजगद्रूपेण अहं बहु स्यां तदर्थं तेजोऽबन्नादिसमष्टिरूपेण प्रकर्षेण जायेयेति सङ््कल्प्य तेजस्ससर्ज। &amp;lsquo;&amp;lsquo;तत्तेज ऐक्षत बहुस्यां प्रजा- येयेति।तदपोऽसृजत &amp;lsquo;&amp;rsquo;। अत्राचेतनस्य तेज आदेरीक्षितृत्वासंभवात् तेद आदि शब्दास्तच्छरीरकपरमात्मपरा द्रष्टव्याः।न च तेजश्शब्दस्य ब्रह्मपरत्वे ब्रह्मणस्सृज्यत्वापत्तिरिति वाच्यम् । तेजश्शरीरकब्रह्मण कार्यत्वेन सृज्यत्वे दोषाभावात् ।&amp;lsquo;&amp;lsquo;ता आप ऐक्षन्त बह्व्यस्स्याम प्रजायेमही &amp;lsquo;&amp;lsquo;ति। स्पष्टोर्थः। &amp;lsquo;&amp;lsquo;सेयं देवतैक्षत हन्ताहमिमास्तिस्रो देवता अनेन जीवेनात्मनाऽनुप्रविशिय नामरूपे व्याकरवाणि&amp;rsquo;&amp;lsquo;सच्छब्दिता परा देवता इमाः तेजोबन्नरूपाः तिस्रो देवताः अनेन जीवेन जीवसमष्टिविशिष्टेनात्मना अनुप्रविश्य नामरूपे व्याकरवाणि। ततश्च अन्योन्यसंसर्गमप्राप्तानां&amp;quot; तेजोबन्नानां तासां त्रिवृतं त्रिवृतमेकैकां द्रव्यभूतां करवाणीत्यर्थः। अत्र च देवता तेचोबन्नाभिमानिदेवतारूपा। सा च परमात्मैव। देवतानां परमात्मव्यतिरिक्तत्वे प्रमाणाभावात् , परमात्मनश्च सर्वाभिमानिदेवतात्वसंभवाच्च, परमात्मरूपदेवताधिष्ठिता इत्यर्थः। अत्र तदैक्षतेति सर्वज्ञत्वं , असृजतेति निमित्तत्वं, बहु स्यामित्युपादानत्वं, तदुभयानुगुणं सर्वज्ञत्वं, सर्वशक्तित्वञ्च, अनेन जीवेनानुप्रविश्येति सर्वान्तरत्वञ्च, उक्तं भवति। अनेन जीवेनात्मनेति । जीवशरीरकेण मयेत्यर्थः। &amp;lsquo;सिंहेन भूत्वा बहवो मयात्ता &amp;rsquo; इतिवत्। सार्वज्ञ्यादिगुणकस्य विपरीताकारजीवैक्यासम्भवात् &amp;lsquo;&amp;lsquo;यस्यात्मा शरीरमि &amp;lsquo;&amp;lsquo;त्यादिवचनात् तदनुप्रविश्येत्यचेतन इव जीवेऽप्यनुप्रवेशस्मरणात् च, शरीरवाचकशब्दस्य शरीरिपर्यन्तत्वस्य मुख्यतयोपपन्नत्वादयमेवार्थः। करवाणीति तिङा कर्तुरभिहितत्वेनानभिहिताधिकारविहिततृतीया- नुपपत्तिरिति चेत् सत्यम्। मयेत्यस्य स्वरूपेणेत्यर्थः। आत्मशब्दः स्वरूपपरः। यद्यपि जीवशरीरकं स्वरूपं व्याकरणकर्तुर्न भिद्यते , तथापि &amp;rsquo; व्यपदेशिवदेकस्मिन् बुद्ध्या नानात्वकल्पने&amp;rsquo;&amp;rsquo;- ति न्यायेन कल्पितभेदमादाय अनभिहिताधिकारविहिततृतीयासम्भवात्, घटः स्वेन रूपेण इतरव्यावृत्तिं करोतीतिप्रयोगदर्शनात् करोतीति तिङा कर्तुरनभिहितत्वात् करणार्थे तृतीया ।करणत्वञ्च न तिङाभिहितमिति चेत् ।तर्हि प्रकृतेऽपि तथास्तु । &amp;lsquo;&amp;lsquo;तेनेशस््तद्वि- शिष्टस्वकरणकतयानुप्रवेशेऽपि कर्ते &amp;rsquo;&amp;rsquo; त्यधिकरणसारावल्युक्तेश्चायमेवार्थः। यद्वा &amp;ndash;अनेन जीवेनात्मनानुप्रभूतः पेपीयमानो मोदमानस्तिष्ठती&amp;rsquo;&amp;lsquo;त्यत्रेवात्रापि जीवात्मनेत्येवार्थः। अनयोः&amp;quot; पक्षयोः &amp;lsquo;&amp;lsquo;चारेणानुप्रविश्य परबलं सङ््कलयानि ,देवदत्तेन पक्त्वाभुक्त, इत्यत्रेव प्रवेशक्रियाप्रयोजककर्त्रा परमात्मना व्याप्रियमाणस्य जीवात्मनः करणतया न तृतीयानुपपत्तिः। इयांस्तु विशेषः-नामरूपव्याकरणस्य त्रिवृत्करणसमानकर्तृकत्वावगमात् नामरूपव्याकरणांशे साक्षात्कर्तृत्वमप्यस्ति ।प्रवेशे तु सर्वव्यापकस्य परमात्मनस्साक्षात्कर्तृत्वासम्भवात् प्रयोजकक- र्तृत्वम्। एवञ्च प्रवेशनामरूपव्याकरणयोस्समानकर्तृकत्वसम्भवात् क्त्वाप्रत्ययस्यापि नानुपपत्ति- रिति द्रष्टव्यम् । एतेन अन्तःकरणविशिष्टस्य अहमर्थत्वं वदन्तः प्रत्युक्ताः। &amp;lsquo;&amp;lsquo;बहुस्यां ,हन्ताहमिमा&amp;rsquo;&amp;rsquo; इति सङ््कल्पसमये तस््याभावादित्यास्तां तावत्। अथ तृतीयसूत्रविषयवाक्यार्थ उच्यते&amp;ndash; &amp;lsquo;&amp;lsquo;एवमेव आचार्यवान् पुरुषो वेद तस्य तावदेव चिरं यावन्न विमोक्ष्येऽथ सम्पत्स्य&amp;rsquo;&amp;rsquo; इति एव- माचार्योपदेशेन ब्रह्मात्मकस्त्वम्। अतस्तदात्मकतया स्वात्मानमनुसन्धत्स्व इत्युपदिष्टस्तदात्मकत्वमनुसन्धत्ते। एतादृशानुसन्धाननिष्ठस्य तस्य तावानेव विलम्बः। यावत्प्रारब्धकर्मारम्भान्न विमोक्ष्यते। तदनन्तरम्तु सद्रूपं ब्रह्म सम्पत्स्यते ।पुरुषव्यत्ययः छान्दसः। केचित्तु ,&amp;rsquo;&amp;rsquo; मेइत्यध्याहारात् तस्य मे तावानेव विलम्बः। यावत्कर्मभिर्न विमोक्ष्ये, अथ परं ब्रह्म सम्पत्स्ये &amp;lsquo;&amp;lsquo;इति उपासकस्य अनुसन्धानप्रकारोऽनेन वाक्येन उच्यत इति वदन्ति। ननु यावन्न विमोक्ष्य इत्युक्ते कथं शरीरात् मोक्षसिद्धिः।उच्यते। मोक्ष इत्युक्ते कस्मान्मोक्ष इत्याकाङ्क्षायां&amp;quot; अस्यामेव विद्यायां &amp;lsquo;&amp;lsquo;अथ यदास्य वाङ्मनसि सम्पद्यते&amp;rsquo;&amp;lsquo;इत्यादिना देहादुत्क्रमणश्रवणात्, अन्यत्र च ,शरीरात्समुत्थाय परं ज्योतिरुपसम्पद्य , धृत्वा शरीरं अशरीरं वा वसन्तं न प्रियाप्रिये स्पृशत&amp;rsquo;&amp;rsquo; इति श्रवणात् त्यक्त्वा देहं पुनर्जन्म नैती &amp;lsquo;&amp;lsquo;त्यादिस्मरणाच्च शरीरान्मोक्ष इत्येवावगम्यते। &amp;lsquo;&amp;lsquo;अथ सम्पत्स्य&amp;rsquo;&amp;rsquo; इत्यत्रापि सम्पत्तेः कर्मापेक्षायां &amp;lsquo;&amp;lsquo;सता सोम्य तदा सम्पन्नो भवती&amp;rsquo;&amp;lsquo;ति वाक्यान्तरप्रतिपन्नं&amp;quot; ब्रह्मैव कर्मतया सम्पद्यत इत्यवगम्यते । उत्तरखण्डिकायामेतद्विवरणप्रवृत्तायां&amp;quot; देहमोक्षब्रह्मसम्पत्योः कथनाच्च एवमेवार्थः। न च&amp;rsquo;&amp;rsquo; आचार्यवान् पुरुषो वेदे&amp;rsquo;&amp;rsquo; त्यत्र वेदेत्यस्य शाब्दज्ञानमात्रार्थकत्वं वक्तुं शक्यम् । वेदान्तेषु विद्युपास्योर्व्यतिकरेण प्रयोगात् शाब्दज्ञानमात्रेण मोक्षस्य बुद्धेक्षेमप्रापणं तच्छास्त्रैर्विप्रतिषिद्धम्&amp;rsquo;&amp;lsquo;इत्यादि प्रमाणप्रतिषिद्धत्वाच्च विदि&amp;ndash; धातुरुपासनवाच्येव। अस्यामेव विद्यायाम् &amp;lsquo;&amp;lsquo;अविज्ञातं विज्ञात &amp;lsquo;&amp;lsquo;मिति प्रमाणान्तरेण निदिध्यासितव्य इत्युक्तत्वात् उपासनपरत्वमेवाश्रयणीयमित्यलं विस्तरेण । प्रसक्तानुप्रसक्त्या पञ्चमसूत्रविषयवाक्यार्थ उच्यते ।&amp;mdash; &amp;lsquo;&amp;lsquo;तमादेशमप्राक्ष्यो येनाश्रुतं श्रुतं भवत्यमतं मतमविज्ञातं विज्ञात &amp;lsquo;&amp;lsquo;मिति। आदेशशब्दो नियोक्तृ- प्रयोजनवचनः,उपदेशशब्दो नियोज्यप्रयोजनवचन इति न्यासकारः। नियोक्तरि प्रयोजनं यस्य तस्यार्थस्य वाचक इत्यर्थः। ततश्च आदेशम् आदेष्टारं प्रशासितारमित्यर्थः। &amp;lsquo;&amp;lsquo;कृत्यल्युटो बहुल &amp;lsquo;मिति कर्तरि ल्युट् । तेन न गुणानुपपत्तिः। &amp;lsquo;&amp;lsquo;उपदेशेऽजनुनासिक &amp;lsquo;&amp;lsquo;इति सूत्रे &amp;lsquo;&amp;lsquo;करणाधि- करणयोश्चे &amp;lsquo;&amp;lsquo;ति बाधितस्य घञः &amp;lsquo;अकर्तरि च कारके संज्ञाया &amp;lsquo;मित्यनेनाप्रसङ्गमाशङ््क्य &amp;lsquo;कृत्य- ल्युटो बहुल &amp;rsquo; मिति भाष्यकृता समर्थितत्वात्तद्वत्। एवञ्च शासनोक्त्या शासनेन धारकत्वलक्षणमात्मत्वं&amp;quot; फलितम् । ततश्चादेशशब्द आत्मत्वपर्यन्तः ।येन श्रुतेन मतेन विज्ञातेना- श्रुतममतमविज्ञातं श्रुतं मतं विज्ञातं भवतीति वाक्यपर्यवसितार्थः।ब्रह्मस्वरूपसत्तामात्रस्य अश्रुतत्वश्रुतत्वादिहेतुत्वाभावादिति द्रष्टव्यम् । अत्र अश्रुतामतादिशब्दानां &amp;lsquo;&amp;lsquo;इदं सर्वं&amp;quot; विदितं भवती &amp;lsquo;ति श्रुत्यन्तरानुसारात् सर्वार्थकत्वम् । ततश्च येन श्रुतेन सर्वं श्रुतं भवतीत्यर्थः। उपादानोपादेययोः अनन्यत्वस्य वक्ष्यमाणत्वादिति भावः। यद्वा&amp;ndash; अवस्थाविशिष्टतया अश्रुतं स्वरूपेण श्रुतं भवतीत्यर्थः। अत्र ज्ञानशब्दः निदिध्यासनपरः। निदिध्यासितव्य इति तत्प्रत्यभिज्ञानादिति द्रष्टव्यम् । &amp;lsquo;येनाश्रुत&amp;rsquo;&amp;rsquo; मित्यनेन किमुपादानमिति पृष्टं भवति । प्रशासितृत्वार्थकेन आदेशशब्देनआत्मस्वरूपं&amp;quot; पृष्टं भवति।ततश्चात्मभूत- मुपादानं किमिति प्रश्नस्य फलितोऽर्थः। अत एव श्रीविष्णुपुराणे &amp;lsquo;&amp;lsquo;यन्मय &amp;rsquo;&amp;rsquo; मिति आत्मस्वरूपं&amp;quot; &amp;lsquo;&amp;lsquo;यतश्चैतच्चराचर &amp;lsquo;&amp;lsquo;मिति उपादानं च पृष्टम् । अत एव &amp;lsquo;&amp;lsquo;अथातोऽहंकारादेश &amp;lsquo;&amp;lsquo;इत्यादाविव आदेशशब्दस्य उपदेशार्थकत्वमेव अस्त्विति शङ््का निराकृता ।प्रशासने प्रसिद्धिप्राचुर्यात् । अतो जगदुपादानभूतं जगदात्मानं किं पृष्टवानसीत्यर्थः। अत्र ज्ञातवानसीत्यर्थः। अत्र ज्ञातवानसीत्यनुक्त्वा पृष्टवानसीत्युक्तवतःप्रणिपातादिप्रसन्नाचार्योपदेशगम्य एव सोऽर्थः, न तु प्रकारान्तरेण ज्ञातुं शक्य इत्यभिप्रायः। अन्यज्ञानेनान्यज्ञानासंभवादेकविज्ञानेन सर्वविज्ञानासंभवं&amp;quot; मन्वानश्चोदयति। &amp;lsquo;&amp;lsquo;कथन्नु भगवस्स आदेशो भवतीति।ईदृश आदेशः कथम् भवतीत्यर्थः।उपादानोपादेययोस्तद्भवती-&amp;rsquo;&amp;rsquo; त्यभिप्रायेणाह&amp;ndash;&amp;lsquo;यथा सोम्यैकेन मृत्पिण्डेन सर्वं मृण्मयं विज्ञातं स्यात् &amp;lsquo;। यथा उपादानभूते मृत्पिण्डे ज्ञाते तदुपादेयघटशरावादिकं ज्ञातं भवति तद्वदित्यर्थः। कथं मृत्पिण्डे ज्ञाते तदुपादेयघटशरावादिकं ज्ञातं भवति तद्वदित्यर्थः। कथं मृत्पिण्डे ज्ञाते सर्वमृण्मयानां ज्ञातत्वमिति मन्वानम्प्रत्याह &amp;lsquo;&amp;lsquo;वाचारम्भणं विकारो नामधेयं मृत्तिकेत्येव सत्य &amp;lsquo;&amp;lsquo;मिति। आरभ्यत इत्यारम्भणम् ।कर्मणि ल्युट्।नपुंसकैकशेषेण नपुंसकैकवचननिर्देशः।मृद् द्रव्येण विकारनामधेये स्पृश्येत इत्यर्थः। कस्मै प्रयोजनाय स्पृश्येते इत्यत्राह -वाचेति ।वाक्पूर्वकह्रानादिव्यवहारार्थं मृत्पिण़्डएव नामरूपभाक् भवतीत्यर्थः। कार्यकारणयोरेकद्रव्यत्वे प्रमाणमाह। मृत्तिकेत्येव सत्यमिति ।मृत्तिकेत्येव प्रमाणप्रतिपन्नं न तद्भिन्न त्वेनेत्यर्थः। ततश्चोपादानोपदेययोरभेदात्,उपादाने ज्ञाते उपादेयस्य ज्ञातता भवतीत्यर्थः। प्रतिज्ञातस्येकविज्ञानेन समर्थनाय जगतो ब्रह्मैककारणतां प्रतिपादयितुं प्रवृत्त उद्दालको यथा अपराह्ने प्रसारितानां घटशरावोदञ्जनादीनां&amp;quot; मृत्पिण्डोपादानतां प्रतिपिपादयिषुः पूर्वाह्ने एतद्घट- शरावादिकं मृत्पिण्ड एवासीदिति प्रतिपादयति , तथा प्रतिपादयति &amp;lsquo;&amp;lsquo;सदेव सोम्येदमग्र आसीदे- कमेवाद्वितीयं &amp;rsquo;&amp;rsquo; अत्र सच्छब्दो मानसम्बन्धयोग्यत्वलक्षणं सत्वं प्रवृत्तिनिमित्तीकृत्य परमात्मनि वर्तते । अयञ्च विशेष्यभूतपरमात्मत्ववाचकोऽपि कारणविषयत्वसामर्थ्यात् कारणत्वैपयिकगुणविशिष्टप्रकृतिपुरुषकालशरीरकं परमातमानमुपस्थापयति । देवानामाज्यपानामित्यादौ विशेष्यवाच्याज्यशब्दस्य विकृतिषु पृषदाज्यपरत्वस्य दाशमिकन्यायसि- द्धत्वात् । अत्र सदेवेत्येवकारेण उत्पत्तेः प्राक् जगतोऽसत्वं ,एकमेवेत्येवकारेण बहुस्स्यामिति स्रक्ष्यमाणकार्यबहुत्वावस्था अद्वितीयमित्यनेन निमित्तान्तरञ्च निषिध्यते । उत्तरसन्दर्भेषु असत्कार्यवादिनिरासात् , बहुस्स्यामितिबहुभवनसङ््कल्पात् &amp;rsquo; तत्तेजोऽसृजतेति &amp;rsquo; सच्छब्दितस्य निमित्तत्वकथनाच्च। ततश्च एकमद्वितीयमिति पदाभ्यामभिन्ननिमित्तोपादानत्वं सिद्धं भवति । ततश्चायमर्थः। इदं बहुत्वावस्थं&amp;quot; विभक्तनामरूपं विभक्ततया दृश्यमानं जगत्सृष्टेः प्राक् निमित्तान्तरशून्यं अविभक्तनामरूपतया एकं सच्छब्दितं ब्रह्मैवासीदत्यर्थः।यद्यपीदानीमपि जगत्सदेव , तथाप्यविभक्तनामरूपसद्रूपापत्तिः&amp;quot; स्रष्टेः प्रागेवेति अग्र इत्यस्य नानुपपत्तिः। एतेन एकमेवाद्वितीयमित्येतत् प्रपञ्चमिथ्यात्वे प्रमाणयन्तः परे प्रत्युक्ताः । तस्य ब्रह्मव्यतिरिक्तमिथ्यात्वपरत्वे &amp;lsquo;इदमग्र आसीदि &amp;rsquo;&amp;rsquo; ति कालप्रापकेण पूर्वेणाग्रपदेन तदैक्षत नामरूपे व्याकरवाणीति ईक्षणनामरूपात्मकप्रपञ्चप्रापकेण उत्तरेण च विरोधप्रसङ्गात्। किञ्च ,इदं सर्व- शब्दोदितं सर्वं जगत्सृष्टेः प्रागेकमेवाद्वितीयं सदेवासीदिति परैर्व्याख्यातत्वेन सृष्टिप्राक्काले अद्वितीय- पदेन द्वितीयासत्वबोधनेऽपि सृष्ट्युत्तरकालं तस्यासत्वप्रतिपादनेन जगतो मिथ्यात्वसिद्धेः।प्रागसत्व प्रतिपादनेन ह्यनित्यत्वमात्रं सिद्ध्येत् । न तु मिथ्यात्वम् । न च नेह नानास्तीति वाक्यात् सृष्ट्युत्तरकालमप्यसत्वावेदनात् मिथ्यात्वसिद्धिरिति वाच्यम् । &amp;lsquo;न स्थानतोऽपि परस्येत्यधिकरणे तस्य वाक्यस्य ब्रह्मगतनानात्वनिषेधपरतया परैरेव व्याख्यातत्वात् । ननु अनित्यत्वमसत्यत्वमिति वाचस्पतिविद्यारण्योक्तेः,अनाशी परमार्थश्च प्रीज्ञैरभ्युपगम्यते ।यत्तु कालान्तरेणापि नान्यसंज्ञामुपैति वै । परिणामादिसम्भूतां तद्वस्तु नृपतच्च किं इति पराशरस्मरणात् च , अनित्यत्वमेव मिथ्यात्वमिति चेत् ।ईदृशस्य प्रामाणिकस्य प्रत्यक्षविरुद्धस्य प्रपञ्चमिथ्यात्वस्य अस्माभिरप्यप्रतिक्षेप्यत्वादित्यास्तां तावत् । वाचारम्भणमिति वाक्येऽपि यत्परैरुक्तं विकारो वाचारम्भणं वागालम्भनमात्रम् ।नामधेयम् । स्वार्थे धेयप्रत्ययः, नामैव केवलं विकारो नाम । न वस्त्वस्ति मृत्तिकैव सत्यमिति तदयुक्तम् । वाचारम्भणमित्यस्य वागालम्भनमित्येतदर्थत्वे प्रमाणाभावात् वागालम्भनमात्रमित्यतः नामधेयमित्यनेन अतिरिक्तार्थप्रतिपादनात् पुनरुक्तिश्च ।मृत्तिकासत्यत्वमात्रविवक्षायामिति शब्दवैयर्थ्यञ्च । उक्तञ्चाभियुक्तैः&amp;ndash;&amp;lsquo;&amp;lsquo;वाचारम्भणमित्युक्ते मिथ्येत्यश्रुतकल्पनं ,पुनरुक्तनामधेयमितीत्यस्य निरर्थतेति। किञ्च परमते येनाश्रुतं श्रुतं भवतीति सन्दर्भोऽपि न युज्यते ।शुक्तितत्वे ज्ञाते तदध्यस्तरजताजेर्निवृत्तावपि रजतस्य ज्ञातत्वादर्शनेन ब्रह्मणि ज्ञाते तदध्यस्तप्रपञ्चस्य निवृत्तावपि ज्ञातत्वासंभवात्। ननु शुक्तौ ज्ञातायां रजतस्य तत्वं ज्ञातमेव शुक्तिव्यतिरिक्तस्य रजतत्वस्याभावात् ब्रह्मणि ज्ञाते प्रपञ्चतत्वं ज्ञातमेवेति चेन्न ।परमार्थशुक्तेरपरमार्थरजतत्वरूपत्वाभावात्। नहि शुक्तौ ज्ञातायां रजतं ज्ञातमितिव्यवहारो दृष्टचर इत्यास्तां तावत् । ननु सर्वं मृण्मयं विज्ञातमित्यत्र विकारार्थमयट्प्रत्ययेन घटशरावत्वावस्थावद् द्रव्यरूपो विकार एवाभिधातव्यः। न तु घटशरावत्वाद्यवस्थारूपो विकारः। तस्य मृत्पिण्डापेक्षया भिन्नत्वेन तद्ज्ञानेन ज्ञातत्वासम्भवात् । ततश्च तदुपपादकवाचारम्भणवाक्येऽपि विकारशब्देनावस्थावद् द्रव्यलक्षणस्यैव विकारस्याभिधानमुचितं, न त्ववस्थालक्षणविकारस्येति चेत् , सत्यम् ।तस्यैवाभिधानमुचितम् । तथापि मृद्द्रव्येण घटशरावादिलक्षणस्य अवस्थावतो द्रव्यस्य स्पर्शासम्भवात्। नह्यात्मैवात्मना स्प्रष्टुं शक्यः।अतो मृण्मयमित्यत्र विकारवाचिमयट्प्रत्ययेन ावस्थावतोऽभिधानेऽपि तदुपपादकवाचारम्भणवाक्येऽपि विकारशब्देनावस्थाया एव ग्रहणमुचितम् । तथा मृत्तिकेत्येव सत्यमित्यत्रावस्थावद् द्रव्यमेव विकारवाचिना मयट्प्रत्ययेनाभिधीयत इति न कश्चिद्दोषः। एतत्सर्वं ,येनाश्रुत, मित्युपक्रम्य ,एकमेवाद्वितीय, मित्येतदन्तं प्रतिज्ञाविरोधा, दिति गुणसूत्रस्य विषयतया व्याख्यातमिति द्रष्टव्यम् । । ईक्षतेर्नाशब्दम्। सर्वं हि जगत्सुखदुःखमोहात्मकं दृष्टम् । लोके ह्येकस्यैव रूपयौवनशालिनो योषित्पिण्डस्य भर्तारं प्रति सुखरूपत्वं ,सपत्नीजनं प्रति दुःखरूपत्वं कामुकपुरुषान्तरं प्रति मोहरूपत्वञ्च दृष्टम् । अतस्सुखदुःखमोहात्मकतया सत्वरजस्तमोमयस्य जगतः तदनुरूपमेव कारणं वक्तव्यमिति युक्तिसिद्धं त्रिगुणात्मकं प्रधानं सर्वज्ञकपिलस्मृतिसिद्धं सद्विद्याप्रतिपाद्य- मिति पूर्वपक्षे प्राप्ते उच्यते &amp;ndash;ईक्षतेर्नाशब्दम् इति। शब्दः प्रमाणमेव न भवति यस्य तदशब्दम् । आनुमानिकमिति यावत् । आनुमानिकं प्रधानं न &amp;rsquo; सदेव सोम्येदमग्र आसी &amp;lsquo;&amp;lsquo;दिति सच्छब्दि- तम् अपि तु परं ब्रह्मैव । कुतः?</description>
    </item>
    
    <item>
      <title>06 आनन्दमयाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/1/06_AnandamayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/1/06_AnandamayAdhikaraNam/</guid>
      <description>आनन्दमयोऽभ्यासात्।।13।। यदि सतो मुख्यमाक्षणं वाच्यं तर्हि चेतनत्वान्मुख्येक्षणार्हो जीव एव जगत्कारणमस्त्वि- ति पूर्वपक्षोत्थानादवान्तरसङ्गतिः।तैत्तिरीये आनन्दवल्ली विषयवाक्यतया प्रस्तूयते- ब्रह्मविदाप्नोति परम्। निरतिशयब्रह्मत्वाश्रयवस्तूपासकः सर्वेभ्यः उत्कर्षं प्राप्नोतीत्यर्थः। वेदनोपासनाशब्दानामेकार्थत्वात्ब्रह्मविदित्यत्र विच्छब्दोप्युपासनपरः।तत्क्रतुन्यायेनप्राप्यस्यैव उपास्यत्वात् ब्रह्मणः&amp;quot; प्राप्यत्वकथनात्तस्यैव उपास्यत्वमिति द्रष्टव्यम् । अत्र ब्रह्म वेदनं तत्प्राप्तिःप्राप्यञ्चेति चतुष्टयमुक्तम् ।किन्तज्ब्रह्म कीदृशन्तद्वेदनं ,कीदृशीप्रीप्तिः,कीदृशञ्च प्राप्यमित्याकाङ्क्षायां मन्त्रमुखेन विवरीतुं मन्त्र मवतारयति। तदेषाभ्युक्ता। तद्ब्रह्म अभिमुखीकृत्यएषा ऋक् अध्येतृभिरुक्ता। जन्मादिसूत्रे यतो वा इमानीत्यादि कारणवाक्येन प्रतिपन्नं जगज्जन्मादिकारणस्य ब्रह्मणः सकलेतरव्यावृत्तं स्वरूपमभिधीयते । सत्यं ज्ञानमन्तं ब्रह्मेति। तत्र सत्यपदं निरुपाधिकसत्तायोगिब्रह्माहातेन विकारास्पदमजेतनं तत्संसृष्टश्चेतनश्च व्यावृत्तः&amp;quot; । नामान्तरभजनार्हावस्थान्तरयोगेन निरुपाधिकसत्तारहितत्वात्। ज्ञानपदं नित्यासंकुचितज्ञानाकारमाह।तेन कदाचित् संकुचितज्ञानत्वेन मुक्ता व्यावृत्ताः।अन्तपदं देशकालवस्तुपरिच्छेदरहितं स्वरूपमाह।सगुणत्वात् स्वरूपस्य स्वरूपेण गुणैश्चानन्त्यं तेन पूर्वपदद्वयव्यावृत्तकोटिद्वयविलक्षणाःसातिशयस्वरूपस्वगुणाः&amp;quot; नित्याव्यावृत्याः।विशेषणानां व्यावर्तकत्वात् । नन्वत्र ज्ञानपदस्य विषयावगाहिज्ञानपरत्वं प्रवृत्तिनिमित्तं&amp;quot; चेत् स्वरूपस्यातादृक्त्वात् ज्ञानमित्यस्य ज्ञानगुणकमित्यर्थः पर्यवस्येत् ,न तु स्वरूपस्य ज्ञानत्वम् ।प्रकाशतारूपज्ञानत्वं प्रवृत्तिनिमित्तं चेत् स्वरूपस्य ज्ञानत्वमात्रं सिद्ध्येत् नतु ज्ञानगुणकत्वम् ।न चेष्टापत्तिः।प्राज्ञवदिति सूत्रे ब्रह्मणो ज्ञानगुणसारत्वात् ज्ञान इति व्यपदेश इति भाष्यं&amp;quot; विरुद्ध्येतेति चेदुच्यते । स्वप्रकाशत्वमेव प्रवृत्तिनिमित्तम् तत्र ज्ञानत्वाश्रयत्वमसंकोचात् स्वरूपतो गुणतश्च सिद्ध्यति, यथा ब्रह्मशब्दात् प्रतीयमानं बृहत्त्वम्। वस्तुतस्तु ज्ञानमित्यस्यान्तोदात्तत्वात् अर्शआद्यजन्तत्वेन ज्ञानगुणकत्वमेवार्थः।प्रज्ञानघन एव आनन्दमय इति श्रुत्यन्तरात् ब्रह्मणो ज्ञानस्वरूपत्वमप्यस्तीति द्रष्टव्यम् । इहेदं नान्यत्रेति परिच्छेदयोग्यत्वं&amp;quot; देशपरिच्छेदः ,इदमिदानीं नान्यदेति परिच्छेदयोग्यत्वं कालपरिच्छेदः,इदमिदन्नेति परिच्छेदयोग्यत्वं वस्तुपरिच्छेदः&amp;quot; तदनर्हत्वलक्षणसर्ववस्तुसामानाधिकरण्यार्हत्वरूपं वस्त्वपरिच्छेदः। यद्वा वस्तुस्वभावतः परिच्छेदः&amp;quot; वस्तुपरिच्छेदः,यथा तुल्यकालत्वेपि तुल्यपरिमाणत्वेऽपि दशवर्णस्वर्णापेक्षया कलधौतादेरपकर्षः। तद्राहित्यं&amp;quot; वस्त्वपरिच्छेदः।समाभ्यधिकराहित्यनिदानभूतो गुणैर्निरतिशयप्रकर्षो वस्त्वपरिच्छेदः।एतैस्सर्वैः&amp;quot; परिच्छेदैः रहितम्। नान्तं गुणानां गच्छन्ति तेनानन्तोऽयमुच्यते इति स्मरणात् । गुणानन्त्यञ्चानन्तशब्दार्थः। अत्र रूढिवशा- द्देवताविशेषनिर्णयः। द्वितीयान्तपुल्लिङ्गत्वसंभवात्। द्वितीयान्तत्वाभावे च यो वेदेत्यत्र तच्छब्दाध्याहारप्रसङ्गात् । यदि वा अनन्तपदयौगिकार्थस्य उक्तसकलपरिच्छेदराहित्यस्य नारायणादन्यत्राप्रसक्त्या श्रीपत्यादिशब्देष्विव न रूढिराश्रीयते, तत्रापि न नः क्षतिः । एवञ्च एतादृशनारायणं हृदयगुहानिहितत्वप्रकारेण यो वेद स सर्वान्कामान् सहब्रह्मणा विपश्चिता अश्नुत इति मन्त्रार्थः। काम्यन्त इति कामाः कल्याणगुणाः ।मुक्तस्य सर्वविषयविरक्तस्य तद्व्यतिरिक्तकाम्यान्तरासम्भवात्। ,अथ य इह आत्मानमनुविद्य सत्यान्कामानि ,इत्यादौ कामशब्दस्य कल्याणगुणेष्वेव प्रयोगात् । विविधं पश्यन्ती चिद्यस्येति बहुव्रीहिः। निरुपाधिकानन्याधीनासंकुचितसर्वविषयज्ञानवत्वं&amp;quot; हि विपश्चित्त्वम् । अयं च गुणः नित्यमुक्तव्यावर्तकः। ब्रह्मापेक्षयापि तद्गुणानां फलदशायां प्राधान्यं&amp;quot; प्रतिपादयितुं ब्रह्मणा सहेति निर्देशः। सहयुक्तेऽप्रधान इति पाणिनिस्मृतिः।न च पुत्रेण सहौदनं&amp;quot; भुङ्त, इतिवत्भोक्तृसाहित्यपरत्वे ब्रह्मणःअप्राधान्यप्रसङ्ग इति वाच्यम् । पयसा सह ओदनं भुङ्त इति भोग्यसाहित्यस्य विवक्षितत्वात् ,परमात्मापेक्षयाऽपि कल्याणगुणानां&amp;quot; भोग्यतातिशयपर्यवसायित्वेन एतादृशप्राधान्यस्य गुणत्वेन दोषाभात् । इतिशब्दो मन्त्रसमाप्तिद्योतनार्थः। मन्त्रोक्तं वस्त्वपरिच्छेदलक्षणमानन्त्यं सर्वोपादानत्वसर्वान्तरत्वमुखेन प्रपञ्चयति ।- तस्माद्वा एतस्मादित्यादिना। तस्मात् -व्यवहितब्राह्मणोक्तात्। एतस्मात् - अव्यवहितमन्त्रोक्तात्। अत्र ,तत्तेज ऐक्षत ता आप ऐक्षन्तेति तेजःप्रभृतीष्वीक्षणादिश्रवणात् आकाशवायुदेज आदिशब्दाः तच्छरीरकपरमात्मपरा इति,तेजोऽतस्तथाह्याहे,त्यधिकरणे स्थितम् । ओषधीभ्योन्नमन्नात् पुरुष इत्यादि । पुरुषः शरीरमित्यर्थः।शिष्टं स्पष्टम् । ,स वा एष पुरुषोऽरसमयः,।अयं देहः अन्नरसपरिणामः जाठराग्निपच्यमानान्नरसांशनिर्वर्त्यमांसादिमयत्वात् शरीरस्येति भावः। इदं प्रत्यक्षतो दृश्यमानमेव शिरः&amp;quot; अयमात्मा । अयं मध्यमो देहभागः आत्मा धारकत्वेन प्रधानभूत इत्यर्थः मध्यं ह्येषामङ्गानामात्मेति श्रुतेः। पुरुषशब्दितपाण्यादेः पक्षत्वादिरूपणं प्रतिपत्तिसौकर्यार्थमितिद्रष्चव्यम्। तदप्येष श्लोको भवति,। उपपादित एवार्थे ब्राह्मणोक्तः अयं मन्त्ररूपश्लोको भवतीत्यर्थः। अन्नाद्वै प्रजाः प्रजायन्त,इत्यादि। स्पष्टोऽर्थः। येऽन्नं ब्रह्मोपासते। अन्ने ब्रह्मदृष्टिं कुर्वन्ति। ब्रह्मदृष्टिहेतुभूतं ब्रह्मसाम्यमाह&amp;ndash;अन्नं हि भूतानामित्यादिना। एवमाकाशादेरन्नमयशब्दित- स्थूलशरीरपर्यन्तस्य ब्रह्मैवात्मा उपादानं चेत्युक्त्वा स्थूलात्मा क इत्यपेक्षायां आनन्दमय एव स आत्मेति दर्शयितुं स्थूलारुन्धतीन्यायेन प्रदर्शयति&amp;ndash; तस्माद्वा एतस्मादन्नरसमयात्।अन्योन्तरात्मा प्राणमयः,। देहान्तर्वर्ती देहादन्यः यः स एव ,आत्मन आकाशस्संभूत इति आकाशादिसर्वोपादानत्वेन तदन्तर्यामित्वेन च निर्दिष्ट आत्मेत्यर्थः। अत्र पञ्चवृत्तिप्राणस्य प्राणनप्रचुरत्वात् प्राणमयत्वम् । सर्वदेहान्तर्वर्ती देहादन्यः । शिष्टं स्पष्टम् । तस्यैष एव शरीर आत्मा ,यः पूर्वस्य ,। पूर्वस्य अन्नमयस्य य आत्मा एष एव तस्य प्राणमयस्याप्यात्मेत्यर्थ। शारीरः-शरीरप्रतिसंबन्ध्यात्मा। ततश्च अन्नमयप्राणमयावेकात्मानौ, न तु अन्नमयस्य प्राणमय आत्मेत्यर्थः। तस्य यजुरेव शिरः। मनोमय इत्यत्र प्राचुर्यार्थे मयट् ।मनोबुद्ध्यहङ््कारचित्ताख्यान्तःकरणवृत्तिषु मनोवृत्तेः प्रचुरत्वात् । अप्राप्य मनसा सह । यस्मात् ब्रह्मानन्दात् वाङ्मनसे इयत्तालक्षणं पारमप्राप्य निवर्तेते तादृशब्रह्मानन्दस्य,दृश्यते त्वग्र्यया बुद्ध्या,मनसा तु विशुद्धेनेत्युक्तरीत्या विशुद्धमनोगोचरत्वप्रतिपादकत्वादस्य श्लोकस्य मनोविषयत्वमस्तीति द्रष्टव्यम्।विज्ञानमयो जीवः,न बुद्धिमात्रम्।मयट्प्रत्ययेन व्यतिरेकप्रतीतेः । अत्र श्रद्धाऋतसत्यशब्दा ज्ञानविशेषपराः।योग आत्मा ,ओमित्यात्मानं युञ्जीते,ति विहितो ज्ञानविशेषो योगः। योगविरो- धिनिरसनसामर्थ्यनिलक्षणं महःपुच्छमित्यर्थः। ,विज्ञानं यज्ञं तनुते ।अत्र विज्ञानमयशब्दनिर्दिष्टो जीवः विज्ञानशब्देनोच्यते। आत्मस्वरूपस्य स्वप्रकाशतया ज्ञानैकनिरूपणीयत्वेन च विज्ञानशब्देनाभिधानसम्भवात् । कृत्यल्युटो बहुळमिति वा जानातीत्यर्थे ल्युडाश्रीयते। नन्दि ग्रही,त्यादिना नन्द्यादित्वं वाऽऽश्रित्य कर्तरि ल्युडाश्रीयते। केवलविज्ञानमात्रपरामर्शे यज्ञन्तनुते कर्माणि तनुतेऽपि चेति प्रतिपादितवैदिकलौकिककर्मकर्तृत्वासम्भवात्। य आत्मनि तिष्ठन्नित्यादिमाध्यन्दिनपाठगतात्मस्थाने यो विज्ञाने तिष्ठन्निति काण्व पाठे दर्शनात् विज्ञानशब्दो जीवात्मपरः । ब्रह्मज्येष्ठमुपासते। प्रधानशब्दाभिलप्यादचेतनात् ब्रह्मणो ज्येष्ठं&amp;quot; प्रजापतिविद्योक्तरीत्या उपासत इत्यर्थः। तस्माच्चेन्नप्रमाद्यति। तस्माच्च जीवात् अन्तिमप्रत्ययपर्यन्तं&amp;quot; न प्रमाद्यति चेदित्यर्थः। तस्य प्रियमेवेत्यादि। इष्टवस्तुदर्शनजन्यं सुखं प्रियम् । तल्लाभजन्यं&amp;quot; मोदः। लब्धस्योपयोगजन्यं सुखं प्रमोदः। सुखातिशय आनन्दः। न च मध्यमकायत्वेन निरूपितस्यानन्दस्य पुच्छत्वेन निरूपितस्य ब्रह्मणश्च भेदाभावेन तस्यैवात्मत्वेन पुच्छत्वेन च रूपणं कथमिति वाच्यम् । एकस्यैव ब्रह्मणः&amp;quot; बृहत्ववेषेणात्मशब्दितमध्यकायत्वमित्युपपत्तेः। न च आनन्दरूपब्रह्मस्वरूपस्य कथमानन्दप्रचुरत्वलक्षणमानन्द- मयत्वम्। आनन्दस्यानन्दप्रचुरत्वाभावादिति वाच्यम् ।आनन्दस्वरूपस्यैव ब्रह्मणः प्रियमोदप्रमोदशब्दवाच्यशिरः- पक्षतारोपितधर्मभूतानन्दमयत्वाद्युपपत्तेः अत्र पूर्वेष्वन्नमयादिषु त्रिषु पर्यायेषु अनिरूपितस्य ब्रह्मणोऽवयवत्वस्या- स्मिन्नानन्दमयपर्याये निरूपणं ब्रह्मविदाप्नोति पर,मित्युपक्रान्तस्य आनन्दमयपर्या समानमिति द्रष्टव्यम् ।अतोऽत्रानन्दमय एव प्रक्रान्तं ब्रह्म ।तदप्येष श्लोको भवति ,असन्नेव स भवति ,असद्ब्रह्मेति वेद चेत्, अस्ति ब्रह्मेति चेद्वेद , सन्तमेनन्ततो विदु,रिति पूर्वेषु त्रिषूदाहृतानां श्लोकानां पुच्छवद्विषयत्वदर्शनात् अयमपि श्लोकः पुच्छवदानन्दमयविषयक एव । न तु ब्रह्मपुच्छमिति निर्दिष्टतदेकदेशविषयः।ततश्च ब्रह्मशब्देनानन्दमय एवोच्यते। आनन्दमयसदसत्त्वज्ञानान्मोक्षसंसारौ भवत इत्यर्थः। आनन्दमयरूपस्य ब्रह्मण आकाशादिविज्ञानमयान्तपदार्थान्तर्यामितया निर्दिष्टस्यापि आत्मान्तरमप्यस्ति किमिति शङ््कां व्युदस्यतिः तस्यैष एव शारीर आत्मा ।यः पूर्वस्य ।पूर्वविज्ञीनमयान्तपदार्थस्यात्मभूत एव आनन्दमय आत्मा तस्यानन्दमयस्यात्मेत्यर्थः।ततश्चानन्यात्मत्वमुक्तं भवति।न च पूर्वेषु पर्यायेषु ,तस्यैष एव शारूर आत्मे,-त्यस्यानन्यात्मकत्वप्रतिपादकत्वादर्शनात् अस्मिन् प्रयाये तदाश्रयणे अर्थवैरूप्यं स्यादिति शङ््क्यम्। पूर्वाषु पर्यायेष्वनुक्तस्य ब्रह्मव्षयत्वस्येह निरूपणात् ,तस्माद्वा एतस्मादन्योऽन्तरात्मे,ति निर्देशाच्च ,एतत्पर्यायगतस्य तस्यैष एव शारीर आत्मे,त्यस्यानन्यात्मत्वमेवार्थः।एतत्प्रकरणविषयकमधिकरणं लिख्यते -,तस्माद्वा एतस्माद्विज्ञानमयादन्योन्तर आत्मानन्दमय -,इति श्रुत आनन्दमयो जीव एव । नित्यं वृद्धशरादिभ्य-,इति वृद्धादानन्दमयात् विकारार्थे मयट्प्रत्ययस्य विधाने अविकारे परमात्मनि मयट्प्रत्ययार्थासंभवात् ,शारीर इति शरीरसंबन्धश्रवणात् ,- अन्नमयप्राणमयमनोमयविज्ञानमयानन्दमया मे शुद्ध्यन्ता,-मित्यानन्दमयस्य शोद्ध्यत्वश्रवणात्,नित्यशुद्धस्य परमात्मनश्शोद्ध्यत्वासम्भवात्,आनन्दमयो जीव एवेति प्राप्ते उच्यते &amp;ndash;,आनन्द- योऽभ्यासादि,- ति। आनन्दमयः परमात्मा । कुतः?</description>
    </item>
    
    <item>
      <title>07 अन्तरधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/1/07_antaradhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/1/07_antaradhikaraNam/</guid>
      <description>अन्तस्तद्धर्मोपदेशात्।।21।। जगत्कारणं वस्तु ईक्षणश्रवणात् तत्त्वमसीत्युपसंहाराच्च मा भूत्प्रधानं माभूच्च जीवसामान्यं ततो भेदनिर्देशात् । तथाप्युपचितपुण्यविशेषाणां ब्रह्मादीनां विश्वामित्रादीनां ऋषीणां वा मध्ये यः&amp;quot; कश्चित्जीवविशेषः कल्पभेदेन स्यात् ,तत्र आनन्दवल्ल्युक्तजीवसामान्यव्यावर्तकसकलमहिमोपपत्तेरिति शङ््कायां एतदधिकरणोत्थानम्। द्विर्देवताविषयकवाक्यमुदाह्रियते&amp;ndash;,अथ य एषोऽन्तरादित्ये हिरण्मयः पुरुषो दृश्यते,-।आदित्यमणडलस्यान्तः&amp;quot; हिरण्मयः रमणीयः यो योगिभिर्दृश्यत इत्यर्थः। ,हिरण्मय इति रूपसामान्यात् चन्द्रमुखव,दिति वाक्यकारः। ततश्च हिरण्मयशब्दस्य न मुख्यार्थो ग्राह्य इति वाक्यकाराभिप्रायः। ततश्च हिरण्मयत्वमुज्वलत्वमित्यर्थः। ततश्च नीलतोयददेहस्यापि हिरण्मयत्वे नानुपपत्तिः। यद्वा कच्चिन्नतद्धेमसमानवर्णं तस्याननमिति ,-रामायणप्रयोगात्, यदा पश्यः पश्यते रुक्मवर्ण ,मिति श्रुतेश्च ,नीलतोयददेहस्यापि रुक्मवर्णत्वं संभवति ।तत्र हेतुश्च सम्प्रदायगम्यः। हिरण्यश्मश्रुर्हिरण्यकेशआप्रणखात्सर्व एव सुवर्णः। रमणीयश्मश्रुकेशः। रमणीयसर्वावयव- इत्यर्थः। तस्य यथा कप्यासं पुणडरीकमेवमेवाक्षिणी। कं पिबतीति कपिः-आदित्यः।तेन अस्यते क्षिप्यतेविकास्यत इति कप्यासम्।तथाऽऽह वाक्यकारः-,आदित्यक्षिप्तं वा श्रीमत्वादिति।यद्वा - कं पिबतीति कपिः&amp;mdash;नाळः। तस्मिन्नास्त इति कप्यासम् ।उपचितपङ््कजात् नाळस्थस्य पङ््- कजस्य शोभातिशयशालित्वात् तादृशमिह विवक्षितम् ।यद्वा- कं जलम्।आस उपवेशन,इति धातुरपिपूर्वकः। वष्टि वागुरिरल्लोप,मित्यकारलोपः। के जले अप्यास्त इति कप्यासम्&amp;ndash;सलिलस्थ- मित्यर्थः। एवमर्थत्रयस्याप्युपपन्नतया वाक्यकारेण सिद्धान्तितत्वमभिप्रेत्य मर्कटजघनसदृशपुण्ड- रीकाद्यर्थसादृश्याद्यर्थान्तरम् अश्लीलत्वादिदोषदुष्टतया तदनभिमतमित्यनादृत्य भगवता भाष्यकृता &amp;lsquo;&amp;lsquo;गम्भीराम्भस्समुद्भूतसुमृष्टनाळरविकरविकसितपुण्डरीकदळामलायतेक्षण&amp;rsquo;&amp;lsquo;इत्यभिहितम्।यद्यपि अमरकोशे पुण्डरीकं सिताम्भोजमित्यनुशिष्टम्। तथापि शबरस्वामिना नवमाध्याये &amp;ndash;दर्भैस्तृणीतहरितै-रिति मन्त्रस्य दर्भपदस्थाने पुण्डरीकपदं हरितपदस्थाने रक्तपदमूहितव्यमित्युक्तत्वात्,रक्ताम्भोजमेव पुण््डरीकमिति द्रष्टव्यम्। ,तस्योदिति नाम स एष सर्वेभ्यः पाप्मभ्य उदितः, ।सर्वपापोद्गतत्वात् उन्नामकत्वमित्यर्थः।पापशब्दश्च पुण्यपापरूपोभयकर्मपरः। परमात्मप्रकरणेषु नैनं सेतुमित्युपक्रम्य, न सुकृतं न दुष्कृतम् सर्वे पाप्मानोऽतो निवर्तन्त,इति सुकृतेऽपि पापशब्दप्रयोगात्, पाप्मानः सकल जरामृत्युशोकादयस्संख्यातत्वा,,दिति वाक्यकारवचनात्,अलौकिकत्वे सति अनिष्टफलसाधनत्वरूपप्रवृत्तिनिमित्तयोगात् पुण्यस्यापि पापशब्दाभिधेयत्वोपपत्तेः। मुमुक्ष्वपेक्षया स्वर्गादीनामप्यनिष्टत्वात्। एते वै निरयास्तात स्थानस्य परमात्मनः-इति स्मरणात्। सर्वपापोदितत्वं&amp;quot; नाम कर्मवश्यतागन्धराहित्यमिति फलितोऽर्थः। कृतानामपि कर्मणां फलजननशक्तिप्रतिभटलक्षणः&amp;quot; कश्चिदैश्वर्यस्वभावविशेषःअपहतपाप्मत्वाख्यः सर्वपापोदितशब्दार्थ इति द्रष्टव्यम्। एवं नाम विशिष्टज्ञानस्य फलमाह-,उदेति ह वै सर्वेभ्यःपाप्मभ्यो य एवं वेद तस्य ऋक्च साम च गेष्णौ,-।अग्नीन्द्रादिप्रतिपादकऋक्सामगेयत्वोक्त्या सर्वात्मकत्वमुक्तं भवति । स एष ये चामुष्मात्पराञ्चो लोकास्तेषाञ्चेष्टे। स एष हिरण्मयः पुरुषः आदित्यमण्डलोर्ध्ववर्तिसोकानां&amp;quot; देवभोग्यभोगोपकरणभोगस्थानानाञ्च नियन्तेत्यर्थः। ,अथ य एषोऽन्तरक्ष्णिपुरुषो दृश्यते सैव ऋक् तत्साम तदुक्थं तद्यजुस्तद्ब्रह्म,। स एव ऋग्यजुस्सामात्मा उक्थादिशस्त्रात्मा ब्रह्म चेत्यर्थः। ,तस्यैतस्य तदेव रूपं यदमुष्यरूपं यावमुष्यगेष्णौ तौ गेष्णौ यन्नाम तन्नाम ।एतस्य अक्ष्यन्तर्वर्तिनःआदित्यान्तर्वर्तिनो यानि हिरण्मयत्व उन्नामकत्वऋक्सामगेष्णत्वानि तानि सर्वाणि भवन्तीत्यर्थः। स एष ये चास्मादर्वाञ्चो लोकास्तेषाञ्चेष्टे मनुष्यकामानाञ्चेति। एतस्मादक्षिस्थानादधोवर्तिनां लोकानां मनुष्यभोग्यादीनाञ्च नियन्तेत्यर्थः। तद्य इमे वीणायां गायन्ति एतन्ते गायन्तितस्मात्ते धनसनयः। स्पष्टोऽर्थः। तस्यैवंविदः&amp;quot; फलमुच्यते&amp;ndash;स एष येचामुष्मात्पराञ्चो लोकास्तांश्चाप्नोति देवकामांश्च अथानेनैव ये चैतस्मादर्वाञ्चो लोकास्तांश्चाप्नोति मनुष्यकामांश्च ।स निद्वान् अमुनैव उपासितेन तदुपासनाविशिष्टः&amp;quot; एष तदूर्ध्वलोकान् देवकामांश्चाप्नोति। अक्ष्यन्तर्वर्तिनः मनुष्यलोकाधस्तनलोकान् मनुष्यकामांश्चाप्नोति । चक्षुरादित्यस्थानवर्तिपरमात्मोपासनया सर्वलोकावाप्तिर्भवतीत्यर्थः। एवमधिकरणविषयविचारोपयुक्तानि वाक्यानि लिखितानि। अत्र अंतरादित्ये अन्तरक्ष्णि च वर्तमानत्वेन श्रुतः पुरुषो जीव एव । हिरण्यश्मश्रुर्हिरण्केश आप्रणखात् सर्व एव सुवर्ण ,इति शरीरसम्बन्धश्रवणात् शरीरत्वस्यैव कर्मजन्यतावच्छेदकत्वेन कर्माजन्यशरीरासंभवात् प्रक्रमश्रुतेन शरीरत्वेन लिङ्गेन जीवत्वे निश्चिते औपसंहारिकसर्वपापोदितत्वमापेक्षिकं नेतव्यमिति पूर्वपक्षे प्राप्त उच्यते &amp;ndash;अन्तस्द्धर्मोपदेशादिति। आदित्याक्ष्यन्तर्वर्ती पुरुषः परमात्मैव परमात्मधर्मोपदे- शात्। कर्मवश्यतागन्धराहित्यलक्षणं नित्याविर्भूतं सर्वपाप्मोदितत्वं न परमात्मनोऽन्यत्र संभवति। तच्च चरमश्रुतमपि उदेति ह वै सर्वेभ्यः पाप्मभ्यो य एवं वेदेति,फलरूपतात्पर्यलिङ्गात् प्रवलम् । तथा ऋक्सामगेयत्वाक्षिप्तं ,-सैव ऋक् तत्सामे,ति वाक्यश्रुतञ्च सार्वात्म्यं परमात्मधर्मः। तथा अक्ष्यादित्यवर्त्येकपुरुषगतोर्ध्वाधोवर्ति लोककामेश्वरत्वरूपनिरङ््कुशसर्वकामेश्वरतिवमपि &amp;lsquo;&amp;lsquo;सोऽमुनैव स एष ये चामुष्मात्पराञ्चो लोकांस्तांश्चाप्नोति देवकामांश्च अथानेनैव ये चैतस्मादर्वाञ्चो लोकांस्तांश्चाप्नोति मनुष्यकामांश्चे-&amp;lsquo;&amp;lsquo;ति वाक्यशेषप्रतिपन्नफलरूपतात्पर्यलिङ्गानुगृहीतत्वात् प्रबलम्। अतः प्रबलैः परमात्मलिङ्गैः परमात्मत्वे निर्णीते -अजायमानो बहुधाविजायते ,अजोऽपि सन्नव्ययात्मा भूतानामीश्वरोऽपि सन्। प्रकृतिं स्वामधिष्ठाय सम्भवाम्यात्ममायया।। परित्राणाय साधूनां विनाशाय च दुष्कृताम्। धर्मसंस्थापनार्थाय सम्भवामि युगे युगे ।।इच्छागृहीताभिमतोरु- देह&amp;rsquo;&amp;lsquo;इति श्रुतिस्मृत्यनुसारेण अजहत्स्वभावस्यैव परमात्मनः मायाशब्दितसङ््कल्पमात्रेण उपासकपरित्राणाय अप्रकृतदिव्यविग्रहपरिग्रहोपपत्तिः। एतेन नित्यसर्वज्ञस्य सर्वशक्तेः ज्ञानार्थं&amp;quot; प्रवृत्त्यर्थं वा करणानपेक्षणात् आत्मानन्दतृप्तस्य विग्रहेप्साऽसम्भवाच्च, विग्रहो न सम्भवतीति शङ््का प्रत्युक्ता। करणानपेक्षज्ञानक्रियस्यापि परमात्मनः उपासकानुग्रहार्थं भोगार्थं च विग्रहस्वीकारोपपत्तेः&amp;quot; प्रभूतानन्दानामपि आनन्दान्तरापेक्षादर्शनेन निरतिशयानन्दस्यापि ब्रह्मणः&amp;quot; प्रीतिविशेषापेक्षासम्भवात्। न च विग्रहस्य भोग्यत्वे वैकल्यं शङ््क्यम् । स्वसंबन्धिभोग्यत्वस्य स्वभोग्यत्वातिशयावहत्वेन तद्वैकल्यावहत्वाभावात्। तत्र च समस्ताश्शक्तयश्चैता नृप यत्र प्रतिष्ठिताः। तद्विश्वरूपवैरूप्यं रूपमन्यद्धरेर्महत्।।समस्तशक्तिरूपाणि तत्करोति जनेश्वर।नित्यल्ङ्ग्या स्वभावसिद्धिरिन्द्रियाकारा अङ्गप्रत्यङ्गव्यञ्जनवती,उज्जहारात्मनः केशौ सितकृष्णौ,अंशांशेनावतीर्योर्व्या,मित्यादिप्रमाणात् नित्यस्यापि विग्रहस्य अशिथिलसंस्थानस्यैव अप्राकृतानन्तावतारहेतुत्वमुपपद्यते। चतुर्मुखदेहस्य संस्थानशैथिल्येऽपि अनेकदेहोत्पादकत्वदर्शनात्। न चैतादृशविग्रहस्य आरोपितत्वं वक्तुं शक्यम् । यदा पश्यः पश्य- ते रुक्मवर्ण ,मिति प्रकरणे ,मनसा तु विशुद्धेनेति रुक्मवर्णविग्रहविशिष्टस्य विशुद्धमनोग्राह्यत्वोक्तेः&amp;quot; । नह्यारोपिताकारस्य विशद्धमनोग्राह्यत्वं संभवति। ईक्षतिकर्मव्यपदेशा,दित्यत्रेक्षणस्य परमात्मव्षयत्वं&amp;quot; वक्तव्यं परैरपि। आदित्यवर्णं तमसःपरस्तादिति तमःपरवर्तिनःआदित्यवर्णविग्रह- विशिष्टत्वाभिधानेन कल्पितत्वाप्रसक्तेः। न हि कल्पितस्य तमःपरिवर्तित्वंसंभवति ।ततश्च उपासकानुग्रहार्थं&amp;quot; स्वेचेछासृष्टाप्राकृतशरीरसंबन्धस्य प्रमाणसिद्धस्य परमात्मनि सत्वात् न हिरण्मयविग्रहसम्बन्धानुपपत्तिः&amp;quot; परमात्मनः।अतः अक्ष्यादित्यान्तर्वर्ती परमात्मा।।ननु आदित्यपुरुषादन्यः परमात्मा नास्तीत्यत्राह&amp;mdash;&amp;mdash;&amp;mdash; भेदव्यपदेशाच्चान्यः।।22।। य आदित्ये तिष्ठन्नादित्यादन्तरो यमादित्येन वेदे,त्यादिना आदित्यादिपुरुषावेद्यस्य तन्नियन्तुः&amp;quot; परमात्मनोऽन्यस्य प्रमाणसिद्धत्वात् तद्व्यतिरिक्तो नास्तीति न शङ््क्यम्। न च नित्यमुक्तव्यतिरिक्तः&amp;quot; परमात्मा नास्तीत्यपि वक्तुं शक्यम् ।आत्मनि तिष्ठन्निति पर्याये परिशुद्धमुक्तात्मभ्योऽपि भेदप्रतिपादनात्। अतोऽन्तरादित्ये विद्यमानः परमात्मेति स्थितम्।। इति अन्तरधिकरणम् ।।7।।</description>
    </item>
    
    <item>
      <title>08 आकाशाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/1/08_AkAshAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/1/08_AkAshAdhikaraNam/</guid>
      <description>आकाशस्तल्लिङ्गात् ।।23।। एवं सद्विद्यानन्दवल्लीप्रतिपाद्यं जगत्कारणवस्तु जीवस्स्यादित्याक्षेपेणोत्थानादवान्तरसङ्गतिः। अथ जगत्कारणं आकाशप्राणादिकमेव न ततोऽन्यत् जगत्कारणं ब्रह्मास्त्विति श्रुत्यवलंबपूर्वपक्षादवान्तरपेटिका।पेटिकान्तरम् प्रस्तूयते&amp;ndash; पूर्वं आदित्यपुरुषस्य वैशेषिकलिङ्गात् वेदान्तवेद्यजगत्कारणत्वमुक्तं,तदयुक्तम् ।लिङ्गतः प्रबलया श्रुत्या भूताकाशस्यैव कारणत्वात् इत्याक्षेपेणोत्थानादवान्तरसङ्गतिः।&amp;lsquo;&amp;lsquo;त्रयोहोद्गीथे कुशला बभूवुश्शिलकश्शालावत्यश्चेकितानो दाल्भ्यः प्रवाहणो जैवलिरिति तेहोचुः उद्गीथे वै कुशलास्मः हन्तोद्गीथे कथां वदाम इति तथेतिह समुपविविशुः&amp;quot; सहप्रवाहणो जैवलिरुवाच भगवन्तावग्रे वदतां ब्राह्मणौ &amp;lsquo;&amp;rsquo;। &amp;rsquo;&amp;rsquo; शालावत्यो दाल्भ्युवाच हन्त त्वा पृच्छानीति प्रच्छेति होवाच।&amp;rsquo;&amp;rsquo; स्पष्टोऽर्थः। का साम्नो गतिरिति। गतिः&amp;quot; अयनम् ।प्राप्यमित्यर्थः। स्वर इति होवाच ।स्वरात्मकत्वात्साम्न इति भावः। एवमुत्तरत्राप्यौचित्यमनुसन्धेयम्। स्वरस्य का गतिरिति प्राण इति होवाच। प्राणस्य का गतिरिति अन्नमिति होवाच अन्नस्य का गतिरिति आप इति होवाच अपां का गतिरिति असौ लोक इति होवाच&amp;rsquo;&amp;rsquo;। द्युलोकादेव वृष्टिप्रभवादितिभावः। &amp;lsquo;&amp;lsquo;अमुष्य लोकस्य का गतिरिति न स्र्गं लोकमतिनयेदिति&amp;rsquo;&amp;rsquo;।स्वर्गलोकमतीत्य परमाश्रयान्तरं साम न नयेदित्यर्थः। तं ह शिलक शशालवत्य उवाच अप्रतिष्ठितं वै किल ते दाल्भ्य साम यस्त्वेतर्हि ब्रूयात्। अप्रतिष्ठितं स्वर्ग- लोकं सामगतिपरम्पराविश्रान्तिभूमिं वदतः तव मते साम अप्रतिष्ठितमेव स्यात् । स्वर्गलोकस्य ज्योतिश्चक्रलग्नतया बम्भ्रम्यमाणत्वात् अप्रतिष्ठितत्वमिति भावः। दाल्भ्यश्शालावत्यमाह &amp;lsquo;&amp;lsquo;हन्ताहमेतद्भगवत्तो वेदानीति विद्धीति होवाच&amp;rsquo;&amp;rsquo;। तर्ह्यहं सामगतिपरंपराविश्रान्तिभूमिं त्वत्तो जानीयामिति प्रार्थितश्शालावत्यस्तथेत्युक्तवानित्यर्थः। अमुष्य लोकस्य का गतिरिति अयं लोक इति होवाच ।यागदानहोमादिभिः भूलोकस्य स्वर्गोपजीव्यत्वादिति भावः। अस्य लोकस्य का का गतिरिति न प्रतिष्ठां लोकमतिनयेदिति होवाच। पृथिवीलोकस्य का गतिरिति दाल्भ्येन पृष्टः शालावत्यः&amp;quot; प्रतिष्ठां पृथिवीलोकमतिक्रम्य सामगतिपरंपरविश्रान्तिभूमिं अन्यं न कश्चिदपि वदेत्। अतो वयमपि तथैव वदामः। स्वर्गस्य बम्भ्रम्यमाणत्वेन प्रतिष्ठात्वाभावेऽपि पृथिव्याः&amp;quot; स्थिरत्वात् प्रतिष्ठात्वमिति भावः। &amp;rsquo;&amp;rsquo; तं ह प्रवाहणो जैबलिरुवाच अन्तवद्वै किल ते शालावत्य साम &amp;lsquo;&amp;rsquo;। अन्तवतीं पृथिवीं सामगतिपरंपराविश्रान्तिभूमितया प्रतिजानानस्य तव मते साम अन्तवदेव स्यादित्यर्थः। शालावत्यः प्रवाहणं पृच्छति -हन्ताहमेतद्भगवत्तो वेदानीति विद्धीति होवाच ,।पूर्ववदर्थः। अस्य लोकस्य का गतिरिति आकाश इति होवाच । अस्य लोकस्य का गतिरिति शालावत्येन पृष्टःप्रवाहणः आकाश इत्युक्तवानित्यर्थः। अत्र आकाशते आकाशयतीति वा व्युत्पत्त्या आकाशशब्दो ब्रह्मपरः। &amp;lsquo;&amp;lsquo;आकाशो ह वै नामरूपयोर्निर्वहिते&amp;rsquo;&amp;lsquo;त्यादौ आकाशशब्दस्य ब्रह्मण्यपि प्रसिद्धत्वात्। न तप भूताकाशपर इति द्रष्टव्यम् । सर्वाणि हवा इमानिभूतान्याकाशा- देव समुत्पद्यन्त आकाशं प्रत्यस्तं यान्ति । चिदचिदात्मकप्रपञ्चः आकाशादेव उत्पद्यते तत्रैव लीयते इत्यर्थः। आकाशो ह्येवैभ्यो ज्यायान्। ज्यायस्त्वन्नाम सर्वैः कल्याणगुणैः सर्वेभ्यो निरति- शयनिरुपाधिकोत्कर्षः। आकाशः परायणम्। परायणत्वं -परमगतित्वम्। परमप्राप्यत्वमिति यावत् । स एष परोवरीयानुद्गीथः। एवंरूप आकाश उद्गीथः। उद्गीथे एतादृशाकाशदृष्टिः&amp;quot; कर्तव्येति यावत्। सएषोऽनन्तः। उद्गीथे अद्ध्यस्यमानेऽमाकाशोऽनन्तः अपरिच्छिन्न इत्यर्थः। ततश्च अनन्तस्य आकाशशब्दितस्य परमात्मन एव सामगतिपरम्पराविश्रान्तभूमित्वात्, मत्पक्षे अन्तवद्वै किल ते सामेत्युक्तः अन्तवत्वदोषो न प्रसरतीति भावः। परो वरीयोहास्य भवति परोवरीयसोह लोकान् जयति य एतमेवं विद्वान् परोवरीयांसमुद्गीथमुपास्ते-इत्यादि। अत्र उद्गीथे अद्ध्यस्यउपास्यमान आकाशो भूताकाश एव ।आकाशशब्दस्य भूताकाशे रूढत्वेन रूढाकाशशब्दाभ्यासादिति पूर्वपक्षे प्राप्त उच्यते &amp;ndash;आकाशस्तल्लिङ्गादिति। आकाशशब्दाभिधेयः परमात्मा । निखिलजगदेककारणत्वपरायणत्वसर्वज्यायस्त्वानां&amp;quot; परमात्मलिङ्गानां भूताकाशे असम्भवात् भूताकाशस्य अचेतनं प्रति कारणत्वसम्भवेऽपि चिदचिद्वर्गकारणत्वासम्भवात्, सर्वैः कल्याणगुणैस्सर्वोत्कृष्टत्वरूपज्यायस्त्वासम्भवात्,अचेतनस्य स्वरूपभिन्नत्वेन मोक्षविरोधितया च हेयस्य शब्दादिनिषिद्धविषयप्रावण्यजनकतया सकलपुरुषार्थविरोधिनोऽचेतनस्य परायणत्वपरमप्राप्यत्वासम्भवात्,परायणत्वलक्षणप्राप्यत्वस्य च का साम्नो गतिः ,अस्य लोकस्य का गति,रित्युपक्रमलक्षणतात्पर्यलिङ्गेन प्रतिपिपादयिषितत्वावगमात्,तथा अन्तवद्वै किल ते शालवत्य सामेति पृथिवीलोकस्य अन्तवत्वो क्तिदूषणपूर्वकमुपक्षिप्तेन स एषोऽनन्त,इत्यनन्तत्वनिङ्गेन च प्रतिपिपादयिषितत्वावगमात् ,प्रतिपिपादयिषितपरायणत्वानन्तत्वपरोवरीयस्वलिङ्गविरोधे अभ्यस्ताया अपि श्रुतेर्दुर्बलत्वाच्च आकाशशब्दः आकाशते आकाशयतीति वा योगवशेन परमात्मपर एव । ननु सर्वाणि ह वा इमानि भूतानाति श्रुत्यैव आकाशस्य जगत्कारणत्वावेदनात् यथाश्रुताकाशस्यैव जगत्कारणत्वमभ्युपेतव्यमिति चेन्न । सदेव सोम्येदमग्र आसीत्, आत्मा वा इदमेक एवाग्र आसीत्,एको ह वै नारायण आसीदि,-त्यादियोग्यार्थाननुवादरूपबहुवाक्यविरोधे एकस्य अनुवादरूपस्य अयोग्यार्थस्य दुर्बलत्वेन स्वार्थप्रतिपादनसामर्थ्याभावात्।अत आकाशशब्दो यौगिक्या वृत्त्या ब्रह्मपर एव । यत्तु व्यासार्यैः अर्थाविरोध एव रूढिप्रबल्यमिति अपशूद्राधिकरणनयोपजीवनेन अवयवशक्त्या निर्वाहो भाष्ये उक्तः। रूढ्यपरित्यागेन अपर्यवसानवृत्त्या आकाशशब्दस्य आकाशशरीरकपरमात्मपरतया निर्वाहोऽप्यभिमत एवोक्तम्। तदुपायान्तरसम्भवप्रदर्शनमात्रपरम्, न तु प्रकृताभिप्रायम् । अनन्यतासिद्धाकाशलिङ्गसत्व एव &amp;lsquo;&amp;lsquo;जीवमुख्यप्राणलिङगादि&amp;rsquo;&amp;rsquo; ति सूत्रोक्तन्यायावतारात्। परविद्यासु जीवोक्तिर्निरुक्त्यादेः पराश्रया। तल्लिङ्गानन्यथासिद्धौ तद्विशिष्टावलम्बिनी-इत्याचार्योक्तेः भूताकाशशरीरकात् ब्रह्मणः सकलचेतनाचेतनवर्गोत्पत्त्यभावेन &amp;lsquo;&amp;lsquo;सर्वाणि ह वा इमानि भूतान्याकाशादेव समुत्पद्यन्त &amp;rsquo;&amp;rsquo; इत्यत्र आकाशशब्दस्य भूताकाशशरीरकब्रह्मप्रतिपादकत्वासम्भवाच्चेति द्रष्टव्यमिति स्थितम्।। इति आकाशाधिकरणम्।।8।।</description>
    </item>
    
    <item>
      <title>09 प्राणाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/1/09_prANAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/1/09_prANAdhikaraNam/</guid>
      <description>अत एव प्राणः।।24।। चिन्तोपयुक्तवाक्यानि व्याख्यायन्ते। अथ हैनं प्रस्तोतोपससाद,। उषस्तिवचनं श्रुत्वा प्रस्तोता विनयेन उषस्तिसमीपमागतवानित्यर्थः। प्रस्तोतर्या देवता प्रस्तावमन्वायत्ता ताञ्चेदविद्वान् प्रस्तो- ष्यसि मीर्धा ते विपतिष्यतीति मा भगवानवोचत्कतमासादेवतेति -। भगवान् मां प्रति प्रस्तोतर्या देवतेत्यादिना यां देवतामुक्तवान् सा देवता केति पप्रच्छेत्यर्थः। प्राण इति होवाच । अत्र प्राणयितृत्वगुणयोगात् प्राणशब्देन परमात्मोच्यते। प्राणशब्दस्य मुख्यप्राणपरत्वं व्यावर्तयति। सर्वाणि ह वा इमानि भूतानि प्राणवेवाभिसंविशन्ति प्राणमभ्युज्जिहते सैषा देवता प्रस्तावमन्वायत्ता। प्राणमभिलक्ष्य सम्विशन्ति। समित्येकीकरणे ।ऐक्येन विशन्ति लीयन्त इत्यर्थः। प्राणमभ्युज्जिहते ।प्राणादेवोद्गच्छन्तीत्यर्थः। सर्वभूतलयोत्पत्तिस्थानत्वेन वेदान्तेषु प्रसिद्धा प्रणरूपा देवता प्रस्तावभक्त्यनुगता प्रस्तावभक्तावध्यस्य उपास्येत्यर्थः। ताञ्चेदविद्वान् प्रस्तोष्यो मूर्धा ते व्यपतिष्यत्तथोक्तस्य मयेति । ताञ्चेदविद्वान प्रस्तोष्यसि भूर्धा ते विपतिष्यतीति मदुक्त्यनन्तरमपि मदुक्तिमनादृत्य तद्देवतामनभिज्ञाय यदि प्रस्तोष्यसि तदा ते मूर्धा व्यपदिष्यदेव। साधुकृतं त्वया मत्समीपमागत्य विनयेन पृच्छतेति भावः।अत्र ,मूर्धा ते व्यपदिष्यत्तथोक्तस्य मये- त्युक्त्या विदुषा एवमुक्तस्य अविदुषस्तदनादरेण कर्मकरणे प्रत्यवायः न तु विदुषाऽनुमतस्याप्यविदुष इत्यर्थः। यद्यपि तेनोभौ कुरुतो यश्चैवं वेद यश्च न वेदेति अविदुषोऽपि आर्त्विज्याधिकारोऽस्ति,तथापि विद्वत्सन्निधौ अविदुषः कर्माधिकारो नास्तीति ध्येयम्। व्यासार्यैस्तु ,मूर्धा व्यपतिष्यदित्यस्य आत्मसत्ता न लभ्यत इत्यर्थइत्यात्मसत्ताहानिपर्यन्तः प्रत्य- वायोऽपि वर्णितः। अथ हैनमुद्गाथोपससाग उद्गातर्या देवता उद्गीथमव्नायत्ता ताञ्चेदविद्वानुद्गास्यसि मूर्धा ते विपतिष्यतीति मा भगवानवोचत् कतमासो देवतेति। पूर्ववदर्थः। ,आदित्य इति होवाच सर्वाणि ह वा इमानि भूतानि आदित्यमुच्चैस्सन्तं गायन्ति सैषा देवतोद्गीथमन्वायत्ता ताञ्चेदविद्वानुदगास्योमूर्धा ते व्यपतिष्यत्तथोक्तस्य मयेति । उच्चैस्सन्तं &amp;ndash;उच्चैस्थितम्। अधःस्थितानि गीतानि गायन्तीत्यर्थः।प्रस्ताव प्राणयोः प्रशब्दवत्वेन साम्यवत् उद्गीथ उच्चैस्थितादित्ययोःउच्छब्दवत्वेन साम्यमिति भावः। शिष्टं&amp;quot; पूर्ववत्। अथ हैनं प्रतिहर्तोपससाद प्रतिहर्तर्या देवता प्रतिहारमन्वायत्ता ताञ्चेदविद्वान् प्रतिहरिष्यसि मूर्धा ते विपतिष्यतीति माभगवानवोचत्कतमासा देवतेति अन्नमिति होवाच सर्वाणि ह वा इमानि भूतानि अन्नमेव प्रतिहरमाणानि जीवन्ति सैषा देवता प्रतिहारमन्वायत्ता ताञ्चेदविद्वान् प्रत्यहरिष्यो मूर्धा ते व्यपतिष्यत्तथोक्तस्य मयेति ।प्रतिहरमाणानि- भक्षयन्ति!</description>
    </item>
    
    <item>
      <title>10 ज्योतिरधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/1/10_jyotiradhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/1/10_jyotiradhikaraNam/</guid>
      <description>ज्योतिश्चरणाभिधानात्।।25।। एवं श्रुत्यवलम्बनपूर्वपक्षावान्तरपेटिकाउक्ता। अथ कारणत्वाक्षेपकलिङ्गानुगृहीतश्रुत्यवलम्बनमवान्तरपेटिकान्तरं&amp;quot; प्रस्तूयते। यद्यपि एतदधिकरणस्य अथ यदतःपरोदिवोज्येतिरित्यत्र ज्योतिश्शब्द एव सन्देहविषयः ,तथापि द्वितीयसूत्राद्यर्थवर्णनोपयु- क्ततया लिख्यते ।तथाहि -चतुष्पात्वषाड्विध्याभ्यां ब्रह्मणे गायत्रीसादृश्यानुसन्धानरूपा विद्या प्रस्तूयते । चतुर्विंशत्यक्षरयुक्ता षडक्षरपादचतुष्टयवती च गायत्री भवति ।तच्छब्दः पाञ्चालशाखाध्यायिनः&amp;quot; उदाहरन्ति ।&amp;ndash;पेटिलालगन्ते।पेटाविटकन्ते ।तत्र किं संबद्धा ।तत्जग्ध्युपरे ही ,ति। इन्द्रश्शचीपतिः। वलेन पीडितः।दुश्च्यवनो वृषा ।समित्सुसासहिः। इति हि गायत्री चतुष्पदा एकैकस्य पादस्य षडक्षरात्मकतया षडक्षरपादवत्वेन षड्विधा च । एवं ब्रह्मणोऽपि भूतशब्दितात्मवर्ग&amp;quot; एकपादः, कर्मार्जितभोगस्थानरूपः पृथिवीलोकः एकः पादः, भोगोपकरणं शरीरमेकः पादः , आत्मस्थित्यनुगुणप्रदेशविशेषरूपं&amp;quot; हृदयमेकः पाद इति भूतपृथिवीशरीरहृदयानि चत्वारः पादाः। तत्र सर्वभूतलक्षणपादस्य ब्रह्मात्मकवाक्कर्तृकगानकर्मत्वत्राणकर्मत्वलक्षणं विधा- द्वयम्। एवं द्वयोरपि विधाद्वययोर्भेदाभावात्ततश्च ब्रह्मरूपागायत्री भूतपृथिवीशरीरहृदयरूपचतुष्टयवत्तया चतुष्पदा गानकर्मत्व त्राणकर्मत्वसर्वभूतप्रतिष्ठात्वसर्व- भूतानतिवर्त्यत्वसर्वप्राणप्रतिष्ठात्वसर्वप्राणानतिवर्त्यत्वलक्षणविधाषट्कयुक्ततया षड्विधा। अतश्चतुष्पात्वषाड्विध्याभ्यां&amp;quot; ब्रह्मणि गायत्रीसादृश्यानुसन्धानम् कर्तव्यमिति प्रतिपादयति &amp;lsquo;&amp;lsquo;गायत्री वा इदं सर्वं भूतं यदिदं किञ्च&amp;rsquo;&amp;rsquo; ।अत्र गायत्रीशब्देन न प्रसिद्धा गायत्र्यभिधीयते। तस्याः भूतादिपादचतुष्टयसम्बन्धाभावात्, तावानस्य महिमेति पुंसूक्तमन्त्रप्रतिपाद्यत्वाभावाच्च।अपि तु परमात्मा ।कुण्डपायिनामयने &amp;rsquo;&amp;rsquo; मासमग्निहोत्रं&amp;quot; जुहोती &amp;lsquo;&amp;lsquo;ति अग्निहोत्रशब्दःप्रयुज्यमानः तत्सादृश्य- विशिष्टानुष्ठानार्थः।तथा गायत्रीशब्दो ब्रह्मणि प्रयुज्यमानः तत्सादृश्यानुसन्धानार्थः।ततश्च गायत्रीशब्देन ब्रह्मैवाभिधीयते। वैशब्दोऽवधारणे ।ब्रह्मैव परिदृश्यमान सर्वभूतात्मकमित्यर्थः।ततश्च ब्रह्मणि भूतलक्षणपादवत्वमुक्तम्। गायत्रीशब्दप्रवृत्तिनिमित्तमपि ब्रह्मण्युपपादयन् विधाद्वयमाह&amp;mdash; &amp;lsquo;&amp;lsquo;वाग्वै गायत्री &amp;rsquo;&amp;rsquo; गायत्रीशब्दितं ब्रह्मैव वाग्रूपविशिष्टं भवतीत्यर्थः। शब्दमूर्तिधरस्यैतद्रूपं&amp;quot; विष्णोर्महात्मनः,इति पराशरस्मृत्यनुरोधात्ब्रह्मण एव शब्दरूपत्वमिति भावः। ततश्च किमित्यत्राह- &amp;lsquo;वाग्वा इदं सर्वं भूतं गायति च त्रायते च&amp;rsquo; वाग्रूपमेव ब्रह्म सर्वाणि भूतान्यभिधत्ते हिताहितविधि- निषेधमुखेन त्रायते च । ब्रह्मणो वाग्रूपस्य गान त्राणकर्तृत्वाभ्यां गायत्रीशब्दवाच्यत्वम्। भूतात्मकपादवतो ब्रह्मणः वाक्कर्तृकगानत्राणकर्मत्वाभ्यां द्वैविध्यम् चोक्तम् भवति। उक्तार्था- नुवादपूर्वकं द्वितीयपादं सामानाधिकरण्येनाह। - या वै सा गायत्री इयं वाव सा येयं पृथिवी। उक्तरूपविशिष्टप्रकृतधर्मिपरः यच्छब्दः। या सा सर्वभूतरूपैकपादयुता गायत्री गायत्र्याख्यं ब्रह्म तदेव प्रसिद्धपृथिवीत्यर्थः। कथं पृथिव्याः ब्रह्मात्मकत्वमित्यत्राह- अस्यां हीदं सर्वं भूतं&amp;quot; प्रतिष्ठितम्। ब्रह्मात्मकत्वादेव सर्वभूतप्रतिष्ठात्वम् । नहि केवलंपृथिव्याःसर्वभूतधारणशक्तिरस्तीत्यर्थः&amp;quot; । प्रतिष्ठात्वञ्च नियतमित्याह - एतामेव तानि शीयन्त इति । पृथिवीं भूतानि नातिवर्तन्त इत्यर्थः। पृथिवीमयब्रह्माण्डोदरे हि भोक्तृवर्गः परिवर्तते न ततोऽन्यत्रेति भावः।एवं द्वितीयपादो भूतप्रतिष्ठात्वतदनतिवर्तित्वरूपं विधाद्वयं चोक्तम्। अथ तृतीयं पादमाह। &amp;ndash;&amp;lsquo;&amp;lsquo;या वै सा पृथिवीं इयं वाव सा यदिदमस्मिन् पुरुषे श रीरम्।&amp;lsquo;पुरुषशब्दश्शरीरविशिष्टजीवपरः। पृथिवीरूपपादविशिष्टा या गायत्री गायत्र्याख्यं ब्रह्म सा शरीरं , सा शरीराख्यपादविशिष्टेत्यर्थः। भूतपृथिव्योर्गायत्रीसामानाधिकरण्येन निर्दिष्टतया भूतपृथिवीशब्दस्य ब्रह्पर्यन्तत्वेन तदुपस्थापनक्षमत्वात्,अत्र्यप्रायन्यायेन अत्रशरीरलक्षणपादान्तरनिर्देशकस्य शरीरशब्दस्य ब्रह्मात्मकत्वं प्राणप्रतिष्ठात्वतदनतिवर्तित्वाभ्यामुपपादयति&amp;mdash; अस्मिनहीमे प्राणाः&amp;quot; प्रतिष्ठिताः एतदेव नातिशीयन्ते । नातिवर्तन्त इत्यर्थः । चतुर्थं पादमाह&amp;mdash; यद्वै तत्पुरुषे शरीरं इदं वाव तद्यदिद- मस्मिन्नन्तःपुरुषेहृदयम्। शरीराख्यपादविशिषटं यद् गायत्र्याख्यं ब्रह्म तदेव हृदयशरीरकं हृदयलक्षणपादकमित्यर्थः। हृदयस्य ब्रह्मात्मकत्वमुपपादयति&amp;mdash; अस्मिन् हीमे प्राणाः प्रतिष्ठिताः। एतदेव नातिशीयन्ते &amp;mdash;। प्राणशब्देन प्राणापानादयः इन्द्रियाणि वा गृह्यन्ते तेषां हृदयसंबन्धिनाडीद्वारा हृदयप्रतिष्ठितत्वमेव ।तृतीयचतुर्थपादौ प्राणप्रतिष्ठात्वतदनतिवर्तित्वरूपं&amp;quot; विधाद्वयञ्चोक्तम् ।एवमुक्तं चतुष्पात्वं षाड्विध्यं च निगमयति&amp;mdash; सैषा चतुष्पदा षड्विधा गायत्री ।नन्वेवं चतुष्पात्त्वे ब्रह्मणः परिच्छिन्नत्वं स्यादिति शङ््कायां उक्तमहिम्न एतावत्त्वप्रतिषेधिकामृच- मुदाहरति। तदेतदृचाभ्यनुक्तम्। एतत् गायत्र्याख्यं ब्रह्म अभिमुखीकृत्य तामेव वाचं पठति। तावानस्य महिमा । नियाम्यवर्गः। ततो ज्यायांश्च पुरुषः। पूर्वोक्तमहिमापेक्षया पुरुषो ज्यायान् । परमात्मा ततोऽधिकमहिमाशालीत्यर्थः। पादोस्य सर्वाभूतानि। अचित्संसृष्टाश्चैतनास्सर्वे पादः। अंशमात्रमित्यर्थः&amp;quot; । त्रिपादस्यामृतन्दिवि ।अप्राकृतस्थानविशेषे अस्य परमात्मनःअमृतं पादत्रयमित्यर्थः। त्रिपात्त्वञ्च अप्राकृतभोग्यभोगस्थानभोगोपकरणविशेषैरिति मन्तव्यम् । अथ ब्रह्मोपासनाङ्गत्वेन द्वारपोपासनं विधीयते । तस्य हवा एतस्य हृदयस्य पञ्च देवसुषयः। तेवा एते पञ्च ब्रह्मपुरुषाःस्वर्गस्य लोकस्य द्वारपाः। ब्रह्मपुरुषाः ब्रह्मसंबन्धिनः पुरुषाः । हृदयाकाशाख्यस्य भगवल्लोकस्य द्वारपाः । आतिवाहिकाः । आनुषङ्गिकं फलमाह &amp;ndash; य एतानेवं पञ्च ब्रह्म पुरुषान् स्वर्गस्य लोकस्य द्वारपान् वेद अस्य कुले वीरो जायते । वीरः&amp;quot; पुत्रो जायत इत्यर्थः। प्रधानं फलमाह &amp;mdash;प्रतिपद्यते स्वर्गं लोकं य एतानेवं पञ्च ब्रह्म पुरुषान् स्वर्गस्य लोकस्य द्वारपान् वेद । भगवल्लोकद्वारपालकोपासनया अनिवारितस्सन् स्वर्गं लोकं प्रतिपद्यत इत्यर्थः । एवं गायत्रीविद्या प्रकृता । तत्संबन्धिनस्सकलफलप्रदस्य परस्य ब्रह्मणः आभिरूप्यकीर्तिमत्वरूपफलविशेषार्थं&amp;quot; कौक्षेयज्योतिषैक्यानुसन्धानमुपदिश्ते । अथ यदतः परो दिवो ज्योतिर्दीप्यते विश्वतः पृष्ठेषु सर्वतः पृष्ठेष्वनुत्तमेषु- , तथाक्षरात् सम्भवतीह विश्वमिति । इह जगदन्तर्वर्तिव्यष्टिजाते विश्वशब्दप्रयोगात् विश्वशब्दो व्यष्टिपरः। सर्वशब्दः परिशेषात्समष्टितत्वपरः। ततश्च अप्राकृतस्थानविशेषस्य उपरिष्टात् समष्टिव्यष्टिबहिर्भूतेषु स्वावधिकोत्तमरहितोत्तमस्थानविशेषेषु तस्य भासा सर्वमिदं&amp;quot; विभातीति अवभासकतया ज्योतिश्शब्दितपरमात्मा यद्दीप्यत इत्यर्थः। अत्र यच्छब्दस्य सर्वनामत्वेन प्रकृतपरामर्शितया प्रकृतं त्रिपाद्ब्रह्म परामृश्यते । इदं वाव तद्यदिदमस्मिन्नन्तःपुरुषे ज्योतिः&amp;quot; । दिवः परस्ताद्दीप्यमानं त्रिपाद्ब्रह्म कौक्षेयज्योतिरेव । कौक्षेयज्योतिश्शरीरकमेवेत्यर्थः&amp;quot; । अहं वैश्वानरो भूत्वा प्राणिनां देहमाश्रित इत्यादिस्मरणात् । ततश्च तदात्मकत्वानुसन्धानं कर्तव्यमित्यर्थः। तस्यैषा दृष्टिर्यत्रैतदस्मिन् शरीरे संस्पर्शे-नोष्णिमानं विजानाति । यत्र= यदा । शरीरे हस्तस्पर्शेनोष्णिमानं&amp;quot; विजानातीति यत् । यदौष्ण्योपलंभनं, तत्तस्य परमात्मनश्शरीरभूतस्य जाठराग्नेरेषा दृष्टिः। उपलभ्यमानस्य उष्णस्पर्शस्य जाठराग्निसंबन्धित्वात् तत्स्पर्शसाक्षात्कार एव तत्साक्षात्कार इत्यर्थः। तस्यैषा श्रुतिर्यत्रैतत्कर्णावपिगृह्य निनदमिव नदधुरिवाग्नेरिव ज्वलत उपशृणोति । निनदमिव&amp;ndash;रथघोषमिव । नदधुमिव -वृषभकूजितमिव । वहिर्ज्वलतोऽग्नेश्शब्दमिव शृणोतीति यत् तच्छब्दश्रवणमेव तच्छ्रवणमित्यर्थः। तदेतद्दुष्टञ्च श्रुतञ्चेत्युपासीतेति। तदेतत् परमात्मशरीरभूतं&amp;quot; कौक्षेयज्योतिः उक्तरीत्या दृष्टत्वश्रुतत्वाभ्यां उपासीतेत्यर्थः। अथ यदतःपरो दिवोज्योतिरिति वाक्ये ज्योतिश्शब्दितं प्रसिद्धमग्न्यादिज्योतिरेव । कौक्षेयज्योतिषैक्याध्यासस्य भौतिकज्योतिष्येवोपपत्तेः&amp;quot; । दीप्तेः रूपवद्विषयत्वेन नीरूपे परमात्मनि दीप्तेरसम्भवात् ,दिवः पर इति द्युमर्यादत्वस्यापि निर्मर्यादेपरमात्मनि असम्भवात्, लोकेष्वित्याधारबहुत्वस्यापि निराधरे असम्भवात् चक्षुष्यत्वश्रुतत्वरूपाल्पफलश्रवणाच्च, रूपवद्विषयदीप्ति, द्युमर्यादत्व, आधारबहुत्व, कौक्षेयज्योतिरध्यास चक्षुष्यश्रपतत्वरूपाल्पफलोपासनोपास्यत्वरूपवाक्यशेषश्रुतत्वलिङ्गानुगृहीतज्योतिश्श्रुत्या प्रसिद्धं अग्न्यादिज्योतिरेवेह उपदिश्यत इति पूर्वपक्षे प्राप्त उच्यते&amp;ndash; ज्योतिश्चरणाभिधानात् ।। द्युसंबन्धितया निर्दिष्ट निरतिशयदीप्तियुक्तं ज्योतिः परमपुरुष एव । पादोऽस्य सर्वा भूतानाति मन्त्रे द्युसम्बन्धिनस्सर्वभूतचरणत्वाभिधानात् तस्यैव द्युसम्बन्धिनः इहापि द्युसम्बन्धित्वेन प्रत्यभिज्ञानात् यच्छब्दस्य सर्वनामत्वेन प्रकृतपरामर्शित्वस्यैव युक्ततया द्युसम्बन्धित्वेन प्रकृतत्रीपाद्ब्रह्मपरामर्शस्यैव युक्तत्वात्, फलार्थतया परमात्मन्येव कौक्षेयद्योतिश्शरीरकत्वानुसन्धानस्य उपपत्तेः रूपवद्विषयदीप्तिद्युमर्यादत्वलोकाधारत्वादीनामन्तरादित्यविद्यान्यायेन विग्रहविशिष्ट एवोपपत्तेः, भासकत्वप्रवृत्तिनिमित्तकज्योतिश्शब्दस्यापि तत्र वृत्तिसम्भवात्, ज्योतिश्शब्दितः&amp;quot; परमपुरुष एव ।।छन्दोऽभिधानान्नेतिचेन्न तथा चेतोऽर्पणनिगमात्तथा हि दर्शनम्।।26।। पूर्वत्र गायत्रीवा इदं सर्वमिति गायत्र्याख्यछन्दसः प्रकृतत्वात् तस्यैव पादोऽस्य सर्वा भूतानीति सर्वभूतचरणत्वाभिधानात् न परब्रह्मणः प्रकृतत्वम्, येन यच्छब्दश्रुत्या तत्परामर्शस्स्या दिति चेन्न। तत्र गायत्रीशब्देन न छन्दः परामृश्यते ,अपि तु ब्रह्मण एव गायत्रीचेतोऽर्पणं हि निगम्यते। ब्रह्मणि गायत्रीसादृश्यानुसन्धानं फलाय उपदिश्यत इत्यर्थः। चतुष्पादश्च ब्रह्मणः&amp;quot; चतुष्पादया च गायत्र्या सादृश्यसम्भवात् ।तथा अन्यत्रापि सादृश्यात् छन्दोऽभिधायी शब्दः अर्थान्तरे प्रयुज्यमानो दृश्यते। यथा संवर्गविद्यायां अग्निसूर्यजलचन्द्रवायुवाक्चक्षुश्श्रोत्रमनःप्राण- रूपेषु दशसु दशत्वसंख्यासाम्यात् सैषा विराडन्नादी,ति छन्दोवाचिनो विराट्शब्दस्य प्रयोगो दृष्टस्तद्वत्।।भूतादिपादव्यपदेशोपपत्तेश्चैवम्।।27।। भूतपृथिवीशरीरहृदयलक्षणपादचतुष्टयवत्वस्य सैषा चतुष्पदेति प्रतिपादितस्य छन्दोरूपायां गायत्र्यामसम्भवात् गायत्रीशब्देन ब्रह्मैवाभिधीयते।ततो गायत्रीशब्दाभिहितं त्रिपाद्ब्रह्मैव ज्योतिर्वाक्येऽपि यच्छब्दश्रुत्या पूर्वप्रत्यभिज्ञापकद्युसंबन्धित्वलिङ्गानुगृहीतया प्रतिपाद्यते ।।उपदेशभेदान्नेति चेन्नोभयस्मिन्नप्यविरोधात्।।28।। पूर्ववाक्ये त्रिपादस्यामृतं दिवीति दिवोऽधिकरणत्वेन निर्देशात् ज्योतिर्वाक्ये &amp;lsquo;&amp;lsquo;दिवःपर &amp;rsquo;&amp;rsquo; इत्यवधित्वेन निर्देशान्नप्रत्यभिज्ञा सम्भवतीति चेन्न । वृक्षाग्रे वर्तमाने &amp;lsquo;&amp;lsquo;वृक्षाग्रात् श्येनो वृक्षाग्रे श्येन &amp;lsquo;&amp;lsquo;इति पञ्चमीसप्तम्योः प्रयोगदर्शनात् इहाप्युपपत्तेरिति भाव इति स्थितम्।। इति ज्योतिरधिकरणम्।।10।।</description>
    </item>
    
    <item>
      <title>11 इन्द्रप्राणाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/1/11_indraprANAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/1/11_indraprANAdhikaraNam/</guid>
      <description>।।प्राणस्तथाऽनुगमात्।। कौषीतक्नामुपनिषदि - &amp;lsquo;प्रतर्दनोहवै दैवोदासिरिन्द्रस्य प्रियं धामोपजगाम तं हेन्द्रउवाच प्रतर्दन वरन्ते ददानीति सहोवाच प्रतर्दनः त्वमेव वरंवृणीष्व यंत्वं मनुष्याय हिततमं मन्यसे&amp;rsquo;। स्पष्टोऽर्थः। &amp;lsquo;सहोवाच मामेव विजानीहि एतदेवाहं मनुष्याय हिततमं मन्ये यन्मांविजानीयात्&amp;rsquo;। यदिते हिततममुपदेष्टव्यं&amp;quot; तर्हि मदुपासनमेव हिततमं मोक्षसाधनमिति मम मतं। अतः इतरत्परित्यज्य मामुपास्वेत्यर्थः। अत्र प्रसिद्धजीवभावस्य इन्द्रस्य हिततमत्वलक्षणमोक्षसाधनत्वाश्रयोपासनकर्मत्वासम्भवात् मामिति शब्दः स्वात्मभूतं परमात्मानमभिदधाति।&amp;lsquo;य आत्मनि तिष्ठन्&amp;rsquo; &amp;lsquo;अन्तः प्रविष्टश्शास्ता जनानां सर्वात्मा&amp;rsquo; इति शास्त्रेण स्वस्याप्यात्मभूतः&amp;quot; परमात्मेति निश्चीयते। अहंबुद्धिशब्दाः परमात्मपर्यन्ता इति जानत इन्द्रस्य स्वात्मभूते परमात्मनि मामिति शब्दप्रयोगे नानुपपत्तिः। ननु स्वायत्ते शब्दप्रयोगे असन्दिग्धं परमात्मवाचकपदं प्रयुज्यतां, किं न्यायलभ्यपरमात्मपर्यवसानेन मामितिशब्देनेति चेत्। स्यादेवं यादि परमात्मस्वरूपमात्रोपासनमेव विधित्सितं स्यात्। अपि तु स्वशरीरकतया। अतो मामिति निर्देश उपपद्यते। तत्क्रतुन्यायेन स्वोपासकस्य पापाश्लेषं दर्शयति - &amp;lsquo;त्रिशीर्षाणं त्वाष्ट्रमहनं अरुन्मुखान् यतीन् सालावृकेभ्यः प्रायच्छम्&amp;rsquo;। रौतीति रुत्=वेदः। न विद्यते रुत् मुखे येषां ते अरुन्मुखाः। वेदांतविमुखान् यतीनित्यर्थः।&amp;lsquo;बह्वीस्सन्धा अतिक्रम्य दिवि प्रह्लादीनतृणहं अन्तरिक्षे पौलोमान् पृथिव्यां कालकञ्जान्&amp;rsquo;। न हनिष्यामीति कृताः&amp;quot; बह्वीः प्रतिज्ञा अतिक्रम्य दिवि वर्तमानान् प्रह्लादपुत्रान् अतृणहम्। पुलोमसुतान् कालकञ्जाख्यान् असुरांश्च हिंसितवानस्मि। &amp;lsquo;तस्य मे तत्र न लोमच मीयते&amp;rsquo;। एवं हिंसितवतो लोमापि न हिंस्यते। ब्रह्मविद्याप्रभावादित्यर्थः। &amp;lsquo;स यो मां विजानीयात् नास्य केनच कर्मणा लोको मीयते न मातृवधेन न पितृवधेन न स्तेयेन न भ्रूनहत्यया नास्य पापञ्चक्रुषो मुखं नीलंवेति&amp;rsquo;। एवं पापं कृतवतोऽपि मया ईदृशं पापं कृतमपि निर्वेदजनितमुखवैवर्ण्यमपि नास्तीत्यर्थः। चक्रुष इति क्वसन्तात् षष्टि। एवं चेतनविशेषरुपस्वविशिष्टपरमात्मोपासनमुक्त्वा अचेतन विशेषरुप प्राणविशिष्ट परमात्मोपासनमाह&amp;ndash; &amp;lsquo;सहोवाच प्राणोऽस्मि प्रज्ञात्मा तं मामायुरमृतमित्युपास्व&amp;rsquo;। अत्र प्रज्ञारुपात्मा जीवशरीरक इत्यर्थः। जीवशरीरकोऽहं प्राणोऽस्मि। प्राणशरीरकोऽहमस्मि। तादृशं&amp;quot; प्राणशरीरकं मामायुरमृतमित्युपास्व। यद्वा&amp;ndash; मामिति जीवविशिष्टता। आयुरिति प्राणविशिष्टता। &amp;lsquo;आयुःप्राण इति श्रूतेः। अमृतमिति स्वेन रूपेणावस्थिः। एवं च स्वरूपेण चिदचिद्विशिष्टतया च त्रिविधोपासनं&amp;quot; विधीयते। अतो नोपासनात्रयविधिकृतवाक्यभेद इति &amp;lsquo;द्रष्टव्यं। प्रज्ञात्मविशिष्टोपासनस्य फलमाह&amp;ndash; &amp;lsquo;प्रज्ञया सत्यसङ्कल्प&amp;rsquo; मिति। अपहतपाप्मत्वादिगुणाष्टकलक्षणं ब्राह्मं रुपमित्यर्थः। &amp;lsquo;यो वै प्राणः&amp;quot; सा प्रज्ञा या वै प्रज्ञा स प्राणः। ननु प्रज्ञाशब्दितजीवस्य प्राणस्य च कथमभेद इत्यत्राह&amp;ndash; &amp;lsquo;सहह्येतावस्मिन् शरीरे वसतस्सहोत्क्रामतः&amp;rsquo;। सहोत्क्रमणप्रतिष्टत्वादेककार्यकरत्वादभेव्यपदेशो युज्यत इति भावः। &amp;lsquo;प्राणएव प्रज्ञात्मा इदं शरीरं परिगृह्योत्थापयति&amp;rsquo;। एतावता प्रज्ञाशब्दितजीवसहायकस्य मुख्यप्राणस्यैव शरीरोत्थापकत्वेन अमुख्यप्राणापेक्षया वैलक्षण्यमुक्तम्। &amp;lsquo;वागेवास्य एकमङ्गमुदूढन्तस्यानाम पुरस्तात् प्रतिविहिता भूतमात्रे&amp;rsquo;त्यादि। अस्याः=प्रज्ञयाः। प्रज्ञया जीवेनेति यावत्। एवं च वागादीनामिन्द्रियाणां&amp;quot; अङ्गत्वेन परिगृहीतत्वात् नामादिदशानां वाग्घ्राणादिग्राह्यत्वं प्रतिपादितम्। ततः &amp;lsquo;प्रज्ञया वाचं&amp;quot; समारुह्य वाचा नामानि सर्वाण्याप्नोती&amp;rsquo; त्यादिना प्रज्ञाशब्दितस्य जीवस्य नामादिदशविधभूतमात्राव्याप्तिप्रकारा उच्यन्ते। अत्र प्रज्ञाशब्दः &amp;lsquo;प्रज्ञैवास्या&amp;rsquo; इति पूर्ववाक्यस्थप्रज्ञाशब्दनिर्दिष्टमनः परः। ततश्च मनसा वागिन्द्रियमधिष्ठाय तद्वारा सर्वानि नामानि अभिलपनक्रियाद्वारा व्याप्नोतीत्यर्थः। एवमुत्तरवाक्योऽपि द्रष्टव्यं। &amp;lsquo;तावा एता दशैव भूतमात्रा अधिप्रज्ञं दशप्रज्ञामात्रा अधिभूतं यदि भूतमात्रा नस्युः&amp;quot; नप्रज्ञामात्रास्स्युः यदि प्रज्ञामात्रा नस्युः नभुतमात्राः स्युः&amp;rsquo;। &amp;lsquo;नह्यन्तरतो रूपं किञ्चनासिद्ध्येत्&amp;rsquo;। अनेन नामगन्धरूपशब्दरसकर्मसुखदुःखानन्दगतिज्ञातव्यलक्षणा दशभूतमात्राश्च तद्ग्राहिवाग्घ्राणचक्षुश्श्रोत्र जिह्वाहस्तशरीरोपस्थपादमनोलक्षणा दशप्रज्ञामात्राश्च अन्योन्याधाराः, वागादीन्द्रियाणामभावे नामादिसिद्देरभावात्, तेषाञ्चाभावे तद्व्यवहारफलकप्रज्ञामात्रशब्दितेन्द्रियाद्यनिष्पत्तेः, ग्राह्यग्राहकोभयाधीनत्वात्सर्वलोकयात्रायाः, ग्राह्येण विनाकृतं ग्राहकं ग्राहकेण विनाकृतं ग्राह्यं वा न कार्यक्षमं भवति।&amp;lsquo;नो एवैतन्नाना&amp;rsquo;। नानाशब्दो विनार्थकः। एतत् ग्राह्यग्राहकजातं परस्पराविनाभूतमित्यर्थः। तस्मात् प्रज्ञामात्रशब्दितमपि इन्द्रियजातं भूतमात्रान्तर्गतमित्यर्थः। &amp;lsquo;तद्याथारथस्यारेषुनेमिरर्पितानाभावरा अर्पिताः एवमेवैता भूतमात्राः प्रज्ञामात्रास्वर्पिताः प्रज्ञामात्राः प्राणेऽर्पिताः&amp;rsquo;। नाभौ=रथचक्रमध्यवर्तिसरन्ध्रकाष्ठविशेषे अरशब्दिताः काष्ठविशेषाः परितोऽर्पिताः। तत्र च नेमिशब्दितं&amp;quot; वलयाकारं काष्ठं यथा अर्पितं एवं प्राणशब्दितपरमात्मनि प्रज्ञामात्रशब्दनिर्दिष्टाश्चेतना अर्पिताः&amp;quot; तेषु च भूतमात्राशब्दितग्राह्यग्राहकजातं सर्वं समर्पितमित्यर्थः। न च एकवचनान्तप्रज्ञाशब्दनिर्दिष्टस्य बहुवचनान्तप्रज्ञामात्राशब्देन परामर्शो न युक्त इति वाच्यम्। सद्विद्यायां-&amp;lsquo;स्वमपीतो भवती&amp;rsquo; त्येकवचनान्त शब्दनिर्दिष्टस्य जीवस्य &amp;lsquo;सतिसम्पद्य न विदु&amp;rsquo;रिति बहुवचनान्तशब्देन निर्देशवदुपपत्तेः। &amp;lsquo;स एष प्राज्ञ आत्माऽऽनन्दोऽजरोऽमृतः&amp;rsquo;। प्रज्ञएव प्राज्ञः निरुपाधिकसर्वज्ञानाश्रयः। निरुपाधिकानन्दत्वाजरत्वामृतत्व आश्रयः। &amp;lsquo;न साधुना कर्मणा भूयान् नो एवासाधुना कर्मणा कनीयान्&amp;rsquo;। पुण्यपापकृतोत्कर्षापकर्षशून्य इत्यर्थः। &amp;lsquo;एषह्येवैनं साधु कर्म कारयति तं येमेभ्यो लोकेभ्य उन्निनीषति। एषह्येवैनमसाधुकर्मकारयति तं यमधो निनीषति&amp;rsquo;। एतद्वाक्यद्वयं विवृतं व्यासार्यैः। कर्मणामुन्नयनहेतुत्वं उपास्तिनिष्पादनरूपं&amp;quot; तद्विपरीतमधोनयनमुपासनप्रतिबन्धरूपमिति। &amp;lsquo;एष लोकपाल एष लोकाधिपतिरेष सर्वेशः&amp;rsquo;। लोकपालः= लोकरक्षः। लोकाधिपतिः=लोकस्वामी। सर्वेशः=सर्वनियन्ता। &amp;lsquo;समआत्मेति विद्यात्&amp;rsquo;। पूर्वोक्तगुणविशिष्टः स्वान्तर्यामीति प्रतिपत्तव्यः। अत्र &amp;lsquo;प्राणोऽस्मि प्रज्ञात्मा तं मामायुरमृतमुपास्वे&amp;rsquo;ति मामितिशब्देन प्रणाशब्देन च निर्दिश्यमान इन्द्र एव इन्द्र प्रयुक्तस्य मामितिशब्दस्य तद्विषयत्वावश्यम्भावात् इति पूर्वपक्षे प्राप्त उच्यते&amp;ndash; प्राणस्तथाऽनुगमात्।। प्राणः परमात्मा। परमात्मत्वसाधकानन्दादिमत्वेन तस्यास्मिन् प्रकरणे अनुगतत्वात्। &amp;lsquo;सएष प्राणएव प्रज्ञात्माऽऽनन्दोऽजरोऽमृत&amp;rsquo; इति श्रूयते&amp;ndash;।।न वक्तुरात्मोपदेशादिति चेदध्यात्मसंबंधभूमा ह्यस्मिन्।। त्वाष्ट्रवधादिना प्रज्ञातजीवभावस्य इन्द्रस्य वक्तुः मामेव विजानीहीति स्वात्मत्वेन उपदिश्यमानः&amp;quot; नेन्द्रजीवभूतादतिरिक्तो भवितुमर्हतीति चेत् न। अस्मिन् प्रकरणे परमात्मसम्बन्धिनां धर्माणां बहुत्मुपलभ्यते। हिततमोपासनकर्मत्वं, साध्वसाधुकर्मकारयितृत्वं, &amp;lsquo;भूतमात्राः प्रज्ञामात्रास्वर्पिताः प्रज्ञामात्रा प्राणेऽर्पिता&amp;rsquo; इति अचेतनवर्गाधारत्वं, चेतनवर्गाधारत्वं, आनन्दत्वं, अजरत्वं, अमृतत्वं, लोकाधिपतित्वं, एवमादयोधर्माः परमात्मसम्बन्धिन उपलभ्यन्ते। अतोभूयोधर्मानुग्रहाय अस्य प्रकरणस्य परमात्मपरत्वमेव वक्तव्यम्।।तर्हि इन्द्रस्य मामुपास्वेति निर्देशः कथमुपपद्यत इत्यत्राह&amp;ndash; ।।शास्त्रदृष्ट्यातूपदेशोवामदेववत्।। &amp;lsquo;य आत्मनि तिष्ठन्नात्मनोऽन्तर&amp;rsquo; इति शास्त्रेण परमात्मानं स्वात्मानं दृष्ट्वा शरीरवाचिनाञ्च शब्दानां शरीरिपर्यंततां ज्ञात्वा मामुपास्वेत्युपदिष्टवान्। यथा साक्षात्कृतस्वात्मभूतपरमात्मतत्वो वामदेवः &amp;lsquo;अहम्मनुरभवंसूर्यश्चे&amp;rsquo;ति स्वात्मनि मन्वादिभावमुपदिष्टवान्। नहि मन्वादिभावः स्वस्वरूपगतोवामदेवेन उपदिष्टः, अपितु स्वात्मभूतपरमात्मगतः। तद्वदेवायमुपदेश इति भावः।।।।जीवमुख्यप्राणलिंगान्नेतिचेन्नोपासात्रैविध्यादाश्रितत्वादिहतद्योगात्।। त्वाष्ट्रवधवक्तृत्वादिजीवसिंगानां, आयुःप्रदत्व शरीरोत्थापकत्व इन्द्रियाश्रयत्वादीनां, मुख्यप्राणसिंगानाञ्च उपन्यासः किमर्थमितिचेत्, इन्द्ररूपजीवशरीरकतया प्राणरूपाचेतनशरीरकतया स्वरूपेण च उपासनार्थं चेतनाचेतनधर्माणां&amp;quot; ब्रह्मधर्माणाञ्च कीर्तनं। त्रिविधञ्चोपासनं प्रकरणान्तरेष्वप्याश्रितम्। यथा तैत्तिरीयके&amp;ndash; &amp;lsquo;सत्यं&amp;quot; ज्ञानमनन्तं ब्रह्मे&amp;rsquo;ति स्वरूपेण, &amp;lsquo;सच्चत्यच्चाभव&amp;rsquo;दिति भोक्तृभोग्यलक्षणचेतनाचेतनशरीरकतयाचोपासनं, एवं &amp;lsquo;तं मामायुरमृतमित्युपास्वे&amp;rsquo;ति वाक्ये पुर्वोक्तत्वाष्ट्रहननादिकृतपापलेशशून्यत्ववक्तृत्वघ्रातृत्वादिगुणकजीवविशिष्टतया आयुष्ट्वेन्द्रियनिश्श्रेयसहेतुत्वशरीरोत्थापकतवादिगुणनिशिष्टप्राणविशिष्टतया आनन्दत्वामृतत्वादिस्वरूपेण च विशिष्टस्य स्वात्मत्वेन उपासनं विधीयते। एवं सति अनेकोपासनविधानकृतवाक्यभेदशंकाया नावकाशइति सर्वं समञ्जसम्। अस्मिन्पादे &amp;lsquo;जन्माद्यस्य यत&amp;rsquo; इत्यादिषु सद्ब्रह्मात्मादिसामान्यशबदैः जगत्कारणं&amp;quot; प्रकृतिपुरूषाभ्यामर्थान्तरमति साधितम्। &amp;lsquo;ज्योतिश्चरणाभिधाना&amp;rsquo;दित्यस्मिन् सूत्रे पुरुषसूक्तोदितो महापुरुषो जगत्कारणमिति विशेषतो निर्णीतम्। स एव प्रज्ञातजीववाचिभिरिन्द्रादिशब्दैः क्वचित् शास्त्रदृष्ट्या तच्छरीरकतया उपास्यत्वाय उपदिश्यत इति &amp;lsquo;शास्त्रदृष्ठ्यातूपदेशो वामदेववत्&amp;rsquo; &amp;lsquo;उपासात्रैविध्या&amp;rsquo;दिति सूत्रितम्। ननु पुरुषसूक्तेनैव सकलचेतनाचेतनप्रपञ्चविलक्षणः सर्वजगत्कारणभूतः परमपुरुषः परंब्रह्मेति सिद्ध्येतेति किमर्थोऽयं&amp;quot; कारणत्वायोगव्यवच्छेदार्थः। उच्यतेश्रुत्यन्तरेषु पुरुषोत्तमजगत्कारणत्वनिर्धानणं संशयसहिष्ण्विति तद्धृढीकरणाय अयोगव्यवच्छेदार्थोऽयं विचारयति न वैयर्थ्यशङ्का।। ।।इति इन्द्रप्राणाधिकरणम्।। ।।इति श्रीशारीरकशास्त्रार्थदीपिकायां प्रथमस्याध्यायस्य प्रथमःपादः।।</description>
    </item>
    
  </channel>
</rss>
