<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/mUlam/ma/1/1/</link>
    <description>Recent content in &#43;१ on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/mUlam/ma/1/1/index.xml" rel="self" type="application/rss+xml" />
    <item>
      <title>श्रीभाष्यम् 01-01-01 जिज्ञासाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/mUlam/ma/1/1/01_jijnAsAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/mUlam/ma/1/1/01_jijnAsAdhikaraNam/</guid>
      <description>॥ श्रीमते रामानुजाय नमः ॥
श्रीभगवद्रामानुजविरचितं शारीरकमीमांसाभाष्यम्
प्रथमाध्याये-प्रथमपादे-जिज्ञासाधिकरणम् शास्त्रार्थसूचनगर्भितं मङ्गलाचरणम्, भाष्यप्रणयनप्रयोजनं च अखिलभुवनजन्मस्थेमभङ्गादिलीले
विनतविविधभूतव्रातरक्षैकदीक्षे।
श्रुतिशिरसि विदीप्ते ब्रह्मणि श्रीनिवासे
भवतु मम परस्मिन् शेमुषी भक्तिरूपा ॥१॥
पाराशर्यवचस्सुधामुपनिषद्दुग्धाब्धिमध्योद्धृतां
संसाराग्निविदीपनव्यपगतप्राणात्मसञ्जीवनीम्।
पूर्वाचार्यसुरक्षितां बहुमतिव्याघातदूरस्थिता-
मानीतां तु निजाक्षरैस्सुमनसो भौमाः पिबन्त्वन्वहम् ॥२॥
शारीरकशास्त्रव्याख्यानप्रतिज्ञा भगवद्बोधायनकृतां विस्तीर्णां ब्रह्मसूत्रवृत्तिं पूर्वाचार्यास्सञ्चिक्षिपुः, तन्मतानुसारेण सूत्राक्षराणि व्याख्यास्यन्ते-
प्रथमं समन्वयाध्याये, आद्ये अयोगव्यवच्छेदपादे सिद्धे व्युत्पत्तिसमर्थनपरम् जिज्ञासाधिकरणम् – (1-1-1)
ब्रह्मैव जिज्ञास्यम् १. ओं ॥ अथातो ब्रह्मजिज्ञासा ॥ १-१-१ ॥
सौत्रपदानामर्थवर्णनम् अत्रायमथशब्दः आनन्तर्ये भवति। अतश्शब्दो वृत्तस्य हेतुभावे। अधीतसाङ्ग सशिरस्कवेदस्याधिगताल्पास्थिरफलकेवलकर्मज्ञानतया संजातमोक्षाभिलाषस्यानन्तस्थिरफल-ब्रह्मजिज्ञासा ह्यनन्तरभाविनी ॥</description>
    </item>
    
    <item>
      <title>श्रीभाष्यम् 01-01-02 जन्माद्यधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/mUlam/ma/1/1/02_janmAdyadhikaraNa/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/mUlam/ma/1/1/02_janmAdyadhikaraNa/</guid>
      <description>ब्रह्मणि प्रतिपत्तिदौस्स्थ्यनिरासपरम् जन्माद्यधिकरणम् ॥२॥
अधिकरणार्थः – ब्रह्मणः सर्वकर्तृत्वम् किं पुनस्तद्ब्रह्म? यज्जिज्ञास्यमुच्यत इत्यत्राह –
२. जन्माद्यस्य यतः ॥ १-१-२ ॥
सूत्रार्थवर्णनम् जन्मादीति – सृष्टिस्थितप्रलयम्। तद्गुणसंविज्ञानो बहुव्रीहिः। अस्य अचिन्त्यविविध-विचित्ररचनस्य नियतदेशकालफलभोगब्रह्मादिस्तम्बपर्यन्तक्षेत्रज्ञमिश्रस्य जगतः, यतः – यस्मात् सर्वेश्वरात् निखिलहेयप्रत्यनीकस्वरूपात्सत्यसंकल्पात् ज्ञानानन्दाद्यनन्तकल्याणगुणात् सर्वज्ञात् सर्वशक्तेः परमकारुणिकात् परस्मात्पुंसः सृष्टिस्थितप्रलयाः प्रवर्तन्ते; तत् ब्रह्मेति सूत्रार्थः॥
पूर्वपक्षः
अधिकरणस्याङ्गभूतविषयप्रदर्शनम् भृगुर्वै वारुणिः। वरुणं पितरमुपससार। अधीहि भगवो ब्रह्म इत्यारभ्य यतो वा इमानि भूतानि जायन्ते। येन जातानि जीवन्ति। यत्प्रयत्न्यभिसंविशन्ति। तद्विजिज्ञासस्व। तद्ब्रह्म (तै.३.भृ.१.अनु) इति श्रूयते।
अधिकरणस्याङ्गभूतः संशयः तत्र संशयः – किमस्माद्वाक्यात् ब्रह्म लक्षणतः प्रतिपत्तुं शक्यते, न वा – इति।</description>
    </item>
    
    <item>
      <title>श्रीभाष्यम् 01-01-03 शास्त्रयोनित्वाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/mUlam/ma/1/1/03_shAstrayonitvAdhi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/mUlam/ma/1/1/03_shAstrayonitvAdhi/</guid>
      <description>अपूर्वतारूपतात्पर्यलिङ्गसमर्थनपरम् श्रीशारीरकमीमांसाभाष्ये शास्त्रयोनित्वाधिकरणम्
अधिकरणार्थः – ब्रह्मणः शास्त्रैकगम्यत्वम् जगज्जन्मादिकारणं ब्रह्म वेदान्तवेद्यमित्युक्तम्। तदयुक्तम्। तद्धि न वाक्यप्रतिपाद्यम्। अनुमानेन सिद्धेरित्याशङ्क्याह –
३. शास्त्रयोनित्वात् ॥ १-१-३ ॥
सूत्रविवरणम् शास्त्रं यस्य योनिः कारणं प्रमाणम्, तच्छास्त्रयोनि; तस्य भावश्शास्त्रयोनित्वम्। तस्मात् ब्रह्मज्ञानकारणत्वात् शास्त्रस्य, तद्योनित्वं ब्रह्मणः। अत्यन्तातीन्द्रियत्वेन प्रत्यक्षादिप्रमाणाविषयतया ब्रह्मणश्शास्त्रैकप्रमाणकत्वात् उक्तस्वरूपं ब्रह्म यतो वा इमानि भूतानि (तै.भृ.१.) इत्यादिवाक्यं बोधयत्येवेत्यर्थः॥
वर्णिते सूत्रार्थे पूर्वपक्षिणः आक्षेपः ननु – शास्त्रयोनित्वं ब्रह्मणो न सम्भवति, प्रमाणान्तरवेद्यत्वाद्ब्रह्मणः। अप्राप्ते तु शास्त्रमर्थवत्॥
सिद्धान्त्येकदेशिनः मीमांसकत्वाक्षेपः किन्तर्हि तत्र प्रमाणम् ? न तावत् प्रत्यक्षम्। तद्धि द्विविधम्। इन्द्रियसम्भवं योगसम्भवं चेति। इन्द्रियसंभवञ्च बाह्यसम्भवम्, आन्तरसम्भवञ्चेति द्विधा। बाह्येन्द्रियाणि विद्यमानसन्निकर्षयोग्यस्वविषयबोधजननानीति न सर्वार्थसाक्षात्कारतन्निर्माणसमर्थपुरुषविशेष-विषयबोधजननानि। नाप्यान्तरम्, आन्तरसुखदुःखादिव्यतिरिक्तबहिर्विषयेषु तस्य बाह्येन्द्रियानपेक्षप्रवृत्त्यनुपपत्तेः। नापि योगजन्यम्; भावनाप्रकर्षपर्यन्तजन्मनस्तस्य विशदावभासत्वेऽपि पूर्वानुभूतविषयस्मृतिमात्रत्वान्न प्रामाण्यमिति कुतः प्रत्यक्षता; तदतिरिक्तविषयत्वे कारणाभावात्। तथा सति तस्य भ्रमरूपता। नाप्यनुमानं विशेषतो दृष्टं सामान्यतो दृष्टं वा; अतीन्द्रिये वस्तुनि सम्बन्धावधारणविरहान्न विशेषतो दृष्टम्। समस्तवस्तुसाक्षात्कारतन्निर्माणसमर्थपुरुषविशेषनियतं सामान्यतो दृष्टमपि न लिङ्गमुपलभ्यते॥</description>
    </item>
    
    <item>
      <title>श्रीभाष्यम् 01-01-04 समन्वयाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/mUlam/ma/1/1/04_samanvayAdhikaraN/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/mUlam/ma/1/1/04_samanvayAdhikaraN/</guid>
      <description>साफल्यरूपतात्पर्यलिङ्गसमर्थनपरम् श्रीशारीरिकमीमांसाभाष्ये समन्वयाधिकरणम्॥४॥
अधिकरणार्थः – ब्रह्मणः स्वतः पुरुषार्थतया अन्वयः अवान्तरसङ्गतिः यद्यपि प्रमाणान्तरागोचरं ब्रह्म तथापि प्रवृत्तिनिवृत्तिपरत्वाभावेन सिद्धरूपं ब्रह्म न शास्त्रं प्रतिपादयतीत्याशङ्क्याह-
४. तत्तु समन्वयात् ॥ १-१-४ ॥
सूत्रव्याख्यानम् प्रसक्ताशङ्कानिवृत्त्यर्थस्तु शब्दः। तत् शास्त्रप्रमाणकत्वं ब्रह्मणस्सम्भवत्येव। कुतः? समन्वयात् – परमपुरुषार्थतयाऽन्वयस्समन्वयः, परमपुरुषार्थभूतस्यैव ब्रह्मणोऽभिधेयतयाऽन्वयात्॥
समन्वयोपपादनम् एवमिव समन्वितो ह्यौपिनषदः पदसमुदायः – यतो वा इमानि भूतानि जायन्ते (तै.भृ.१), सदेव सोम्येदमग्र आसीदेकमेवाद्वितीयम्। तदैक्षत बहु स्यां प्रजायेयेति तत्तेजोऽसृजत (छा.६.२.१,३), ब्रह्म वा इदमेकमेवाग्र आसीत् (बृ.३.२.११), आत्मा वा इदमेक एवाग्र आसीत् (ऐतरेय.१.१.१), तस्माद्वा एतस्मादात्मन आकाशस्सम्भूतः (तै.</description>
    </item>
    
    <item>
      <title>श्रीभाष्यम् 01-01-05 ईक्षत्यधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/mUlam/ma/1/1/05_IxatyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/mUlam/ma/1/1/05_IxatyadhikaraNam/</guid>
      <description>शारीकमीमांसाभाष्ये ईक्षत्यधिकरणम्॥५॥
अधिकरणार्थः – सृष्ट्यनुगुणेक्षणकर्त अचेतनभूतप्रधानेतरत् परं ब्रह्म सद्विद्याविचारः – छा.उ.6 ५. ईक्षतेर्नाशब्दम् ॥ १-१-५ ॥
सङ्गतिप्रतिपादनम् यतो वा इमानि (तै.भृगु.१.१) इत्यादिजगत्कारणवादिवाक्यप्रतिपाद्यं सर्वज्ञं सर्वशक्ति समस्तहेयप्रत्यनीककल्याणगुणैकतानं ब्रह्म जिज्ञास्यमित्युक्तम्। इदानीं जगत्कारणवादिवाक्यानां आनुमानिकप्रधानादिप्रतिपादनानर्हातोच्यते – ईक्षतेर्नाशब्दम् – इत्यादिना।
विषयप्रतिपादनम् इदमाम्नायते छान्दोग्ये – सदेव सोम्येदमग्र आसीदेकमेवाद्वितीयम्। तदैक्षत बहु स्यां प्रजायेयेति तत्तेजोऽसृजत (छा.६.२.१) इत्यादि ॥
संशयस्वरूपम् तत्र सन्देहः – किं सच्छब्दवाच्यं जगत्कारणं परोक्तमानुमानिकं प्रधानम्? उतोक्तलक्षणं ब्रह्म इति॥
पूर्वपक्षस्वरूपम् किं प्राप्तम्? प्रधानमिति।
पूर्वपक्षयुक्तिः कुतः? सदेव सोम्येदमग्र आसीदेकमेव (छां.</description>
    </item>
    
    <item>
      <title>श्रीभाष्यम् 01-01-06 आनन्दमयाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/mUlam/ma/1/1/06_AnandamayAdhikara/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/mUlam/ma/1/1/06_AnandamayAdhikara/</guid>
      <description>श्रीशारीरकमीमांसाभाष्ये आनन्दमयाधिकरणम् ॥६॥
अधिकरणार्थः – आनन्दमयः परं ब्रह्मैव, न जीवः आनन्दमयविद्याविचारः तै.उ.आ.५ पूर्वोत्तराधिकरणयोः सङ्गतिप्रदर्शनम् एवं जिज्ञासितस्य ब्रह्मणश्चेतनभोग्यभूतजडरूपसत्त्वरजस्तमोमयप्रधानाद्व्यावृत्तिरुक्ता इदानीं कर्मवश्यात् त्रिगुणात्मकप्रकृतिसंसर्गनिमित्तनानाविधानन्तदुःखसागरनिमज्जनेन अशुद्धात् शुद्धाच्च प्रत्यगात्मनोऽन्यत् निखिलहेयप्रत्यनीकनिरतिशयानन्दं ब्रह्मेति प्रतिपाद्यते।
१३. आनन्दमयोऽभ्यासात् ॥ १-१-१३ ॥
विषयोपक्षेपः तैत्तिरीया अधीयते – स वा एष पुरुषोऽन्नरसमयः (तै.आन.८.१) तस्माद्वा एतस्मात् विज्ञानमयात्। अन्योऽन्तर आत्माऽनन्दमयः (तै.आन.५.२) इति ॥
संशयस्वरूपम् तत्र सन्देहः – किमयमानन्दमयो बन्धमोक्षभागिनः प्रत्यगात्मनो जीवशब्दाभिलपनीयादन्यः परमात्मा; उत स एव इति॥
(सयुक्तिकः पूर्वपक्षः, सांख्यस्य)
किं युक्तम्? प्रत्यगात्मेति। कुतः? तस्यैष एव शारीर आत्मा (तै.</description>
    </item>
    
    <item>
      <title>श्रीभाष्यम् 01-01-07 अन्तरधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/mUlam/ma/1/1/07_antaradhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/mUlam/ma/1/1/07_antaradhikaraNam/</guid>
      <description>आनन्दमयाधिकरणशेषभूतम् श्रीशारीरमीमांसाभाष्ये अन्तरधिकरणम्॥७॥
अधिकरणार्थः – अक्ष्यादित्यान्तर्वर्तित्वेनोपास्यत्वमपि न जीवविशेषस्य, किन्तु परमात्मन एव अन्तरादित्यविद्या, अन्तरक्षिविद्या च छा.उ.1-6-7) (निर्विशेषवस्तुनः अवान्तरसङ्गतिप्रदर्शनम् यद्यपि मन्दपुण्यानां जीवानां, कामाज्जगत्सृष्टिः, अतिशयितानन्दयोगो भयाभयहेतुत्वमित्यादि न सम्भवति, तथापि, विलक्षणपुण्यानां आदित्येन्द्र प्रजापतिप्रक्षृतीनां सम्भवत्येवेति इमां आशङ्कां निराकरोति –
२१. अन्तस्तद्धर्मोपदेशात् ॥ १-१-२१ ॥
विषयवाक्यप्रदर्शनम् इदमाम्नायते छान्दोग्ये य एषोऽन्तरादित्ये हिरण्मयः पुरुषो दृश्यते हिरण्यश्मश्रुर्हिरण्यकेश आप्रणखात्सर्व एव सुवर्णः। तस्य यथा कप्यासं पुण्डरीकमेवमक्षिणी तस्योदित नाम स एष सर्वेभ्यः पाप्मभ्य उदितः उदेति ह वै सर्वेभ्यः पाप्मभ्यो य एवं वेद। तस्यर्क्च साम च गेष्णौ इत्यधिदैवतम् (छा.</description>
    </item>
    
    <item>
      <title>श्रीभाष्यम् 01-01-08 आकाशाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/mUlam/ma/1/1/08_AkAshAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/mUlam/ma/1/1/08_AkAshAdhikaraNam/</guid>
      <description>श्रीशारीरकमीमांसाभाष्ये आकाशाधिकरणम्॥८॥
अधिकरणार्थः – आकाशत्वेनोपास्यः परमात्मैव, न भौतिकाकाशः आकाशविद्या – छा.उ. 1-9) पेटिकाभेदस्य तत्सङ्गतेश्च प्रतिपादनम् यतो वा इमानि भूतानि जान्यन्ते (तै.भृ.१.२) इति जगत्कारणं ब्रह्मेत्यवगम्यते। किं तज्जगत्कारणमित्यपेक्षायां सदेव सोम्येदमग्र आसीत् (छा.६.२.१) तत्तेजोऽसृजत (छा.६.२.३) आत्मा वा इदमेक एवाग्र आसीत् (ऐत.१.१.१) स इमाल्लोकानसृजत (ऐतरेय.१.१.२) तस्माद्वा एतस्मादात्मन आकाशस्सम्भूतः (तै.आन.१) इति साधारणैश्शब्दैर्जगत्कारणे निर्दिष्टे ईक्षणविशेष-आनन्दविशेषरूपविशेषार्थस्वभावात्प्रधानक्षेत्रज्ञादिव्यतिरिक्तं ब्रह्मेत्युक्तम्। इदानीं आकाशादि-विशेषशब्दैः निर्दिश्य जगत्कारणत्वजगदैश्वर्यादिवादेऽप्याकाशादिशब्दाभिधेयतया प्रसिद्धचिदचित् वस्तुनः अर्थान्तरं-उक्तलक्षणमेव ब्रह्मेति प्रतिपाद्यते – आकाशस्तल्लिङ्गात् इत्यादिना पादशेषेण-
२३. आकाशस्तिल्लङ्गात् ॥ १-१-२३॥
विषयवाक्यप्रदर्शनम् इदमाम्नायते छान्दोग्ये – अस्य लोकस्य का गतिरिति आकाश इति होवाच सर्वाणि ह वा इमानि भूतान्याकाशादेव समुत्पद्यन्ते आकाशं प्रत्यस्तं यन्ति आकाशो ह्येवैभ्यो ज्यायानाकाशः परायणम् (छा.</description>
    </item>
    
    <item>
      <title>श्रीभाष्यम् 01-01-09 प्राणाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/mUlam/ma/1/1/09_prANAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/mUlam/ma/1/1/09_prANAdhikaraNam/</guid>
      <description>॥ शारीरकमीमांसाभाष्ये प्राणाधिकरणम् ॥
अधिकरणार्थः – प्राणत्वेनोपास्यः परमात्मैव, न भूतचतुर्थो वायुः प्राणविद्या छा.उ.1-10,11 २४. अत एव प्राणः ॥ १-१-२४॥
विषयवाक्यप्रदर्शनम् इदमाम्नायते छान्दोग्ये – प्रस्तोतर्या देवता प्रस्तावमन्वायत्ता (छा.उ.1.10.9) इति प्रस्तुत्य, कतमा सा देवतेति प्राण इति होवाच सर्वाणि ह वा इमानि भूतानि प्राणमेवाभिसंविशन्ति प्राणमभ्युज्जिहते सैषा देवता प्रस्तावमन्वायत्ता तां चेदविद्वान् प्रास्तोष्यो मूर्धा ते व्यपतिष्यत् (छां.१.११.४,५) इति॥
सिद्धान्तार्थः अत्र प्राणशब्दोऽप्याकाशशब्दवत्प्रसिद्धप्राणव्यतिरक्ते परस्मिन्नेव ब्रह्मणि वर्तते। तदसाधारणनिखिलजगत्प्रवेश-निष्क्रमणादिलिङ्गात्प्रसिद्धवर्न्निर्दिष्टात् ॥
अधिकरणभेदप्रयोजकौ शङ्कापरिहारौ अधिकाशङ्का तु – कृत्स्न्स्य भूतजातस्य प्राणाधीनस्थितिप्रवृत्त्यादिदर्शनात् प्रसिद्ध एव प्राणो जगत्कारणतया निर्देशमर्हाति – इति॥</description>
    </item>
    
    <item>
      <title>श्रीभाष्यम् 01-01-10 ज्योतिरधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/mUlam/ma/1/1/10_jyotiradhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/mUlam/ma/1/1/10_jyotiradhikaraNam/</guid>
      <description>॥ श्रीशारीरकमीमांसाभाष्ये ज्योतिरधिकरणम् ॥
अधिकरणार्थः – ज्योतिष्ट्वेनोपास्यं, जिज्ञास्यं ब्रह्मैव, न आदित्यादिकम् कौक्षेयज्योतिर्विद्या गायत्रीविद्या च छा.उ. 3-12,13 वक्ष्यमाणाधिकरणद्वयस्य पेटिकान्तरत्वम् अतः परं जगत्कारणत्वव्याप्तेन येनकेनापि निरतिशयोत्कृष्टगुणेन जुष्टं ज्योतिरिन्द्रादिशब्दैरर्थान्तरप्रसिद्धैरप्यभिधीयमानं परं ब्रह्मैवेत्यभिधीयते – ज्योतिश्चरणाभिधानात् इत्यादिना
२५. ज्योतिश्चरणाभिधानात् ॥ १-१-२५ ॥
विषयवाक्यप्रदर्शनम् इदमाम्नायते छान्दोग्ये – अथ यदतः परो दिवो ज्योतिर्दीप्यते विश्वतः पृष्ठेषु सर्वतः पृष्ठेष्वनुत्तमेषूत्तमेषु लोकेष्विदं वाव तद्यदिदमस्मिन्नन्तः पुरुषे ज्योतिः (छा.३.१३.७) इति ॥
अधिकरणाङ्गभूतः संशयः तत्र संशयः – किमयं ज्योतिश्शब्देन निर्दिष्टो निरतिशयदीप्तियुक्तोऽर्थः प्रसिद्धमादित्यादिज्योतिरेव कारणभूतं ब्रह्म, उत समस्तचिदचिद्वस्तुजातविसजातीयः परमकारणभूतोऽमितभास्सर्वज्ञः सत्यसङ्कल्पः पुरुषोत्तमः – इति ॥</description>
    </item>
    
    <item>
      <title>श्रीभाष्यम् 01-01-11 इन्द्रप्राणाधिकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/mUlam/ma/1/1/11_indraprANAdhikara/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/tattvam/rAmAnujaH/shrI-bhAShyam/mUlam/ma/1/1/11_indraprANAdhikara/</guid>
      <description>श्रीशारीरकमीमांसाभाष्ये इन्द्रप्राणाधिकरणम्॥११॥
(अधिकरणार्थः – इन्द्रत्वेनोपास्यः, न तु शचीपतिरिन्द्रः
प्रतर्दनविद्या (कौषी.उ.3) अवान्तरसङ्गतिः निरतिशयदीप्तियुक्तं ज्योतिश्शब्दाभिधेयं प्रसिद्धवन्निर्दिष्टं परमपुरुष एवेत्युक्तम्। इदानीं कारणत्वव्याप्तामृतत्वप्राप्त्युपायतयोपास्यत्वेन श्रुत इन्द्रप्राणादिशब्दाभिधेयोऽपि परमपुरुष एवेत्याह
२९. प्राणस्तथाऽनुगमात् ॥ १-१-२९ ॥
(विषयवाक्यप्रतिपादनम्
कौषीतकीब्राह्मणे प्रतर्दनविद्यायां प्रतर्दनो ह वै दैवोदासिरिन्द्रस्य प्रियं धामोपजगाम युद्धेन च पौरुषेण च (कौ.३-१) इत्यारभ्य वरं वृणीष्व (कौ.३.१) इति वक्तारमिन्द्रं प्रति त्वमेव मे वरं वृणीष्व यं त्व मनुष्याय हिततमं मन्यसे (कौ.३.१) इति प्रतर्दनेनोक्ते स होवाच प्राणोऽस्मि प्रज्ञात्मा तं मामायुरमृतमित्युपास्स्व (कौ.३.१) इति श्रूयते ॥</description>
    </item>
    
  </channel>
</rss>
