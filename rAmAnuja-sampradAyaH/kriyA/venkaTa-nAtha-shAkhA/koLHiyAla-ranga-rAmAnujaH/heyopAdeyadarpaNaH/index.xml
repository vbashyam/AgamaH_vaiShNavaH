<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;हेयोपादेयदर्पणः on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/koLHiyAla-ranga-rAmAnujaH/heyopAdeyadarpaNaH/</link>
    <description>Recent content in &#43;हेयोपादेयदर्पणः on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/koLHiyAla-ranga-rAmAnujaH/heyopAdeyadarpaNaH/index.xml" rel="self" type="application/rss+xml" />
    <item>
      <title>१३ उपादान-प्रकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/koLHiyAla-ranga-rAmAnujaH/heyopAdeyadarpaNaH/13_upAdAna-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/koLHiyAla-ranga-rAmAnujaH/heyopAdeyadarpaNaH/13_upAdAna-prakaraNam/</guid>
      <description>अस्मिन्न् उपादान-काले
भगवद्-आराधनोपयोगीनि तुलसी-पुष्प-चन्दनादीनि
न्याय्येन पथा यथाशक्ति स्वयम् एव हृष्ट-मनाः संपादयेत् ।
अ-शक्तस्तु
परि-शुद्धैः स्व-धर्म-निरतैर् यथा-शक्ति-दानेन तोषितैः श्रीवैष्णवैः संपादयेत् ।
पतित-पाषण्ड-नपुंसक-चोरानुपनीत&amp;ndash;पञ्च-संस्कार-रहित-
स्त्री-शूद्र&amp;ndash;भक्ति-रहितादिभिर् न कदाऽपि संपादयेत् ।
पूर्वोक्त-श्री-वैष्णवालाभे स्वस्याप्य् अशक्तौ तोयेनैव गृहस्थोऽपि परिपूर्णं भगवन्तम् आराधयेत् ।
तुलस्य्-अभावे सप्त-कृत्वः तन्-नाम संकीर्तयेत् ।
समित्-कुशादिकम् अप्य् अयोग्य-मुखान् न संपादयेत् ।
पूर्वोक्ता अपि श्रीवैष्णवाः उपादान-काले एव तानि संपाद्य यजमानाय दद्युः ।
तुलस्यादिकम् एरण्ड-पत्रे हस्ते वस्त्रे च नाहरेत् ।
पद्मोत्पलादीनां जलजानां दिन-द्वयं शुद्धिः ।
स्थल-जानां मल्ली-कुसुमादीनाम् एक-दिनं शुद्धिः ।</description>
    </item>
    
    <item>
      <title>१४ इज्या-प्रकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/koLHiyAla-ranga-rAmAnujaH/heyopAdeyadarpaNaH/14_ijyA-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/koLHiyAla-ranga-rAmAnujaH/heyopAdeyadarpaNaH/14_ijyA-prakaraNam/</guid>
      <description>शुद्धोऽपि माध्याह्निक-स्नानम् अवश्यं कुर्यात् ।
अशक्तौ आर्द्रवस्त्रेण देहं संमृज्य
तस्मिन्न् एव दिने शोषितं वस्त्रं धृत्वा
मान्त्र-मानसे स्नाने कृत्वा
माध्याहिक-सन्ध्योपासनादिकं कुर्यात्।
अन्यदीय-वस्त्रम् , रात्राव् उपयुक्तं कम्बलादिकं, गोणीं,
सूत्रं, पत्रिकां, शय्याम्, उपधानं,
बालं, कन्यकां, नारीं,
कन्थां, पूर्व-दिन-शोषित-वस्त्रम्,
अशुद्धत्वेन शिष्ट-संमतम् अन्यच् च वस्तु स्पृष्ट्वा
न भगवद्-आराधनादिकं कुर्यात् ।
तत्स्पर्शे स्नानम् एव कुर्यात् ।
प्रातःकाल-कृत्येषु अव्यवहित-पूर्व-दिन-वस्त्र-धारणे न दोषः ।
एवं सुप्त्वा रुदित्वा च न कर्माणि कुर्वीत ; स्नात्वैव कुर्वीत ।
अत्यन्ताशक्तस्य उक्त-निमित्त-संभवे मान्त्रं मानसं च स्नानं भवेत् ।</description>
    </item>
    
    <item>
      <title>१५ भगवद्-आराधन-प्रकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/koLHiyAla-ranga-rAmAnujaH/heyopAdeyadarpaNaH/15_bhagavad-ArAdhana-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/koLHiyAla-ranga-rAmAnujaH/heyopAdeyadarpaNaH/15_bhagavad-ArAdhana-prakaraNam/</guid>
      <description>अवश्यंकार्यता तृतीय-काले
अहो-रात्र-कर्तव्य-भगवत्-परिचर्या-प्रधान-भूतं स्वार्चाराधनं
प्रतिदिनं सन्ध्योपासनवद् अवश्यं कुर्यात् ।
अनुकल्पाः केनचित् निमित्तेन तत्र करणाशक्तौ
भोजनात् पूर्वं यदा-कदाचित् कुर्यात् ।
इयं च स्वार्चा-पूजा पाक-भाण्डैक्येऽपि
पितृ-पुत्रादिभिर् अपि प्रत्येका कार्या । अत्यन्ताशक्तौ एकस्मिन् गृहय् एकेन क्रियमाणायां
तुलसी-पुष्प-गन्धाद्य्-उपकरण-संपादनादिना तत्-साहाय्यं यथा-शक्ति विधाय
तद्-अभिषेक-तोयादिकम् उपयुज्यैवान्ये भुञ्जीरन्।
तदाऽपि हृद्-याग-मात्रं प्रत्येकं कुर्युः ।
अन्यथा प्रत्यवायेन गृह्येरन् ।
स्वार्चाराधनस्य तद्-अनुकल्पस्य वा ऽकरणे
न केवलं प्रत्यवायः,
अपि तु कर्मान्तरानुष्ठानानर्हता,
स्वेन क्रियमाणानां भगवद्-आलयादि-विषयक-विविध-कैङ्कर्यातिथ्याराधन-दान&amp;ndash;
श्री-रामायण-गीतादि-पठन-प्रवचनादीनां निष्फलता च स्याताम् ।
अशक्ताव् अतिसंग्रहेण वा कार्यम् एक-काल-मात्रम्।</description>
    </item>
    
    <item>
      <title>१६ भोजन-प्रकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/koLHiyAla-ranga-rAmAnujaH/heyopAdeyadarpaNaH/16_bhojana-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/koLHiyAla-ranga-rAmAnujaH/heyopAdeyadarpaNaH/16_bhojana-prakaraNam/</guid>
      <description>अतिथि-प्रतीक्षा न वैश्वदेवानन्तरम् एव भुञ्जीत ।
अपि तु गो-दोहन-मात्रं (पाद-घटिका-मात्रं) अतिथिं प्रतीक्षमाणो वर्तेत ।
तल्-लाभे यथा-शक्ति यथार्हं पूजयित्वा भुञ्जीत ।
गोमयलेपः शक्तश् चेत् स्वयम् एव प्रणवेन गोमय-जलेन चतुरश्रं
मध्ये हस्तोत्क्षेप-रहितं स्थल-शुद्धिं कुर्यात् ।
यदाकदाचित् स्थल-शुद्धिकालेऽपि मध्ये हस्तं नोत्क्षिपेत्
गोमय-जलापेक्षायां भू-भाग-संबद्ध एव दक्षिण-हस्ते वामह-स्तगतेन पात्रेण निस्रावयेत् ।
हस्तोत्क्षेपे तोयान्तरेण तं प्रक्षाल्य अवशिष्ट-जल-शुद्धिं कुर्यात्।
पत्त्राणि पिशाचोदुम्बर-पनसाम्र-नालिकेर-कदली-बिल्वोहिन+++(=??)+++&amp;ndash;काञ्चि+++(=??)+++-पलाश&amp;ndash;पद्म-पत्रेषु भुञ्जीत ।
वटाश्वत्थार्क-कुम्भी-तिन्दुक-कोविदारोदुम्बर&amp;ndash;वल्ली-पलाश&amp;ndash;स्थल-ज-पद्म-पत्रेषु न भुञ्जीत ।
तथा कदली-गर्भ-पत्रे हस्ते पाषाणे पत्र-पृष्ठे वस्त्रे च न भुञ्जीत ।</description>
    </item>
    
    <item>
      <title>१७ हस्त-शोधन-प्रकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/koLHiyAla-ranga-rAmAnujaH/heyopAdeyadarpaNaH/17_hasta-shodhana-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/koLHiyAla-ranga-rAmAnujaH/heyopAdeyadarpaNaH/17_hasta-shodhana-prakaraNam/</guid>
      <description>पात्रेण हस्त-शोधनावसरे
प्रथमम् ऊरू स-जलेन हस्तेन संमृज्य
तयोः पात्रं निधाय प्रहाशः सावधानो हस्तं शोधयेत् ।
परस्पर-संघर्ष-रूपं हस्तयोः शोधनं सम्यक् कृत्वा
वाम-हस्तं पृथक् कृत्य दक्षिण-कूर्पर-भागावर्जित-पात्र-स्थ-तोयेन तं सम्यक् प्रक्षाल्य,
तेन पात्रं गृहीत्वा दक्षिणं शोधयेत् । न तु हस्तयोः परस्पर-संबन्ध-दशायाम् एव
+ऊरुस्थपात्रेण शोधयित्वा
वामेन पात्रं गृह्णीयात्।
हस्त-शोधनात् पूर्वं श्व-शूद्रादि-दर्शने प्रथमं हस्तौ प्रक्षाल्य,
गण्डूषान् कुर्यात् ।
अन्यदा तु गण्डूषान् कृत्वा हस्तं शोधयत् ।
अनन्तरं वामेन नखशोधनं कृत्वा
पूर्ववत् क्रमेण हस्तौ शोधयेत् ।
गण्डूष-समये तोयं न पिबेत् ।</description>
    </item>
    
    <item>
      <title>१८ पात्र-व्यवस्था</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/koLHiyAla-ranga-rAmAnujaH/heyopAdeyadarpaNaH/18_pAtra-vyavasthA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/koLHiyAla-ranga-rAmAnujaH/heyopAdeyadarpaNaH/18_pAtra-vyavasthA/</guid>
      <description>देव-पात्र-मनुष्यपात्रोभय-पात्र-भेदेन त्रिविधानि पात्राणि ।
तत्र देव-पात्रं साक्षाद् भगवद्-आराधनोपयुक्तोद्धरिण्य्-आदिकम् ।
मनुष्य-पात्रं स्वस्य जल-पानाद्य्-अर्ह-पात्रम् ।
उभय-पात्रं पाक-तद्-अर्थ-जलाहरणार्ह-पात्रम् ।
एतद् एव पाक-गृह-पात्रम् इत्य् उच्यते ।
एतेषां परस्पर-संबन्धं न कदाऽपि कुर्यात् । देशादि-वैगुण्येन कदाचित् देव-पात्रोभय-पात्रयोः संबन्धेऽपि न दोषः।
तयोर् उभयोर् मनुष्य-पात्रेण संबन्धे जाते
तत्-पात्रम् उभयम् अपि केशवादि-वासुदेवान्त-नामभिः मृत्-तिन्त्रिणी+++(=tamarind)+++-जलादिभिः शोधयेत् ।
शोधन-काले एक-शोधनानन्तरं पात्रम् अद्भिः प्रक्षाल्य,
वाम-हस्तं संशोध्य,
तेन पात्रं गृहीत्वा,
दक्षिणं प्रक्षाल्य
पुनर् मृत्तिकाभिः पात्रं शोधयेत् ।
एवमेव आसमाप्ति कुर्यात्।
नतु पात्रं प्रक्षाल्य
तेन पात्र-स्पर्शिना करेणैव मृत्तिकादि-शोधक-द्रव्यम् आददीत ।</description>
    </item>
    
    <item>
      <title>१९ स्वाध्याय-प्रकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/koLHiyAla-ranga-rAmAnujaH/heyopAdeyadarpaNaH/19_svAdhyAya-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/koLHiyAla-ranga-rAmAnujaH/heyopAdeyadarpaNaH/19_svAdhyAya-prakaraNam/</guid>
      <description>चोदनम् भगवद्-अभिषेक-तोयोपयोगानन्तरं
कृत-शुद्धिके स्थले आसीनः
इज्यां समाप्य
&amp;ldquo;कृतं च&amp;rdquo; इत्यादिना स्वाध्याय-संकल्पं कुर्यात् ।
यथा-शक्ति वेदान्त-ग्रन्थावलोकन-प्रवचन&amp;ndash;सात्त्विक-पुराण-पठन&amp;ndash;मन्त्र-जपादीन् कुर्यात् ।
सत्सङ्गः उपादान-काल इवास्मिन् कालेऽपि
अर्थ-काम-प्रावण्य&amp;ndash;पर-निन्दादि-गन्ध-रहितैर्
आत्म-गुण-पूर्णैः अनुष्ठान-पर्यन्त-ज्ञान-शालिभिः परम-भागवतैः सह
पर-भक्ति-नम्रः संभाषेत ।
उक्ताकार-रहित-केवल&amp;ndash;श्री-वैष्णव-विषयेऽपि प्रीतिमान् भवेत् ।
अपराधः कस्मिन्न् अपि, कदाऽपि, करण-त्रयेणापि अपराध-लेशम् अपि न कुर्यात् ।
कदाचित् कर्मवशाक् जाते ऽपराधे,
सद्यः क्षामणं कुर्यात् ।
तद्-अकरणे श्री-वैष्णवापराधिना ऽनेन क्रियमाणं
सर्वं सत्कर्म विफलम् एव स्यात् ।
भगवत्-परत्व-ज्ञान&amp;ndash;देवतान्तर-वर्जन-रूपाकार-द्वय-योगित्वे
केवल-श्री-वैष्णव-विषये ऽप्य् अपराधः सत्-कर्म-नैष्फल्यापादक एव ।
अन्य-विषये ऽप्य् अपराधः साम-वादादिना तत्-तद्-अधिकारानुगुण्येन सद्यः परिहरणीयः ।</description>
    </item>
    
    <item>
      <title>२० सायं-सन्ध्योपासन-क्रमः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/koLHiyAla-ranga-rAmAnujaH/heyopAdeyadarpaNaH/20_sAyaM-sandhyopAsana-kramaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/koLHiyAla-ranga-rAmAnujaH/heyopAdeyadarpaNaH/20_sAyaM-sandhyopAsana-kramaH/</guid>
      <description>सायं-सन्ध्योपासनं नदी-तटाकादाव् एव शक्तः कुर्यात् ।
अनन्तरं गृहम् आगत्य
यथा-शक्ति स्वार्चाम् अभ्यर्च्य
प्रातर् इव साङ्ग-प्रपदनं कुर्यात् ।
तत्र “सायम् अभिगमन&amp;quot; इति स्थाने &amp;ldquo;श्वः प्रातर् अभिगमन&amp;rdquo; इति पठनीयम् ।
अनन्तरं तर्पण-रूपं वा वैश्वदेवं कुर्यात् ।
सन्ध्योपासनानन्तरम् एव (निवेदनात् पूर्वं) वैश्व-देव-तर्पणं न कदाऽपि कुर्यात् ।
आदित्ये अस्तं गते अन्ततो घटिकाद्वयम् अपोह्यैव भुञ्जीत ॥</description>
    </item>
    
    <item>
      <title>२१ योग-प्रकरणम्</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/koLHiyAla-ranga-rAmAnujaH/heyopAdeyadarpaNaH/21_yoga-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/koLHiyAla-ranga-rAmAnujaH/heyopAdeyadarpaNaH/21_yoga-prakaraNam/</guid>
      <description>अनन्तरं कृत-शुद्धिके स्थले आसीनः
स्वाध्यायं समाप्य,
योग-संकल्पं कुर्यात् ।
शक्तश् चेत् , श्रीमद्-आह्निकोक्त-रीत्या श्री-वैकुण्ठ-गद्यानुसन्धान-पूर्वकं
योगम् अनुतिष्ठेत् ।
अ-शक्तस् तु भगवद्-ध्यान-सोपानम् अनुसन्दधीत ।
तत्राप्य् अशक्तौ,
&amp;ldquo;पादाम्भोजं स्पृशति, भजते रङ्गनाथस्य जङ्घांम्,
ऊरु-द्वन्द्वे विलगति शनैर्, ऊर्ध्वम् अभ्येति नाभिम् ।
वक्षस्यास्ते, वलति भुजयोर्, मामिकेयं मनीषा,
वक्त्राभिख्यां पिबति, वहते वासनां मौलिबन्धे ॥&amp;rdquo;
इति श्लोकमनुसन्दधीत ।
तन्-मात्रानुसन्धान-पक्षे
तत्-तद्-दिव्य-देश-वासादि-निबन्धन&amp;ndash;
तत्-तन्-मूर्ति-विषय-शास्त्राद्य्-अविरुद्धाभिमानातिशय-संभवे
&amp;lsquo;रङ्गनाथस्य&amp;rsquo; इत्यस्य स्थाने &amp;lsquo;श्रीनिवासस्य&amp;rsquo;, &amp;lsquo;हस्तिनाथस्य&amp;rsquo;, (&amp;lsquo;देवराजस्य&amp;rsquo;,) &amp;lsquo;देवनाथस्य&amp;rsquo;, &amp;lsquo;भूवराहस्य&amp;rsquo;, &amp;lsquo;शार्ङ्ग-हस्तस्य&amp;rsquo; इत्य्-एवं-रीत्या
अनुसन्धानेऽपि न दोषः ।
तत्र चतुर्-भुज-मूर्ति-विषये
&amp;lsquo;जङ्घा&amp;rsquo;-शब्द इव एकत्वाविवक्षा-संभवात्,</description>
    </item>
    
    <item>
      <title>२२ सर्व-प्रकरण-शेषः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/koLHiyAla-ranga-rAmAnujaH/heyopAdeyadarpaNaH/22_sarva-prakaraNa-sheShaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/koLHiyAla-ranga-rAmAnujaH/heyopAdeyadarpaNaH/22_sarva-prakaraNa-sheShaH/</guid>
      <description>एतावता प्रबन्धेन
तत्-तत्-प्रकरणेषु +उपादेयान् हेयांश् च कतिचन विषयान्
दिक्-प्रदर्शन-नीतिम् अनुसृत्य प्रादीदृशाम ।
एवं-जातीयकान् अन्यान् अंशान्
आस्तिकाग्रे-सराः स-प्रतिपन्न-शिष्ट-+अनुष्ठानम् अन्वीक्ष्य
गृह्णीयुर् इति +इतो विरम्यते ।
परन्तु अत्यन्तावश्यकः कश्चन विषयः सर्व-प्रकरण-शेषतयोच्यते ।
अत्वरा केषुचित् कर्मसु प्राणायामत्रयं शास्त्रेषु विहितम् ।
एवं क्वचिद् आचमन-द्वयं, कुत्र-चित् तत्-त्रयं च विहितम् ।
गायत्री-जपोऽपि अष्टोत्तर-सहस्र-संख्याकः,
अष्टोत्तर-शत-संख्याकः, तन्-न्यून-संख्याकश् च बहुविध उक्तः ।
अ-शुद्ध-पात्रस्य शुद्ध्य्-अर्थं
तिन्त्रिणी-मृज्-जलादिभिस् त्रयोदश-वारं शोधनं विहितम् ।
एवं गुद-लिङ्ग-प्रक्षालनम् अपि संख्या-नियमवद् एव दृष्टम् ।
एवम् अन्यत्रापि द्रष्टव्यम् ।</description>
    </item>
    
    <item>
      <title>हेयोपादेयदर्पणः- द्राविड्या</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/koLHiyAla-ranga-rAmAnujaH/heyopAdeyadarpaNaH/heyopAdeya-darpaNaH_ta/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/koLHiyAla-ranga-rAmAnujaH/heyopAdeyadarpaNaH/heyopAdeya-darpaNaH_ta/</guid>
      <description>श्रीमते रङ्गरामानुजमहादेशिकाय नमः ॥ शुभमस्तु
பையம்பாடி ஸ்ரீமான் மீமாம்ஸா சிரோமணி ஹிந்தி பண்டித எஸ். கிருஷ்ணஸ்வாமி செய்த மொழிபெயர்ப்பு. ஸ்ரீமதே ரங்கராமானுஜ மஹாதேசிகாய நம: ஹேயோபாதேய ஈர்ப்பணம் [விட வேண்டுவன செய்ய வேண்டுவன காட்டும் கண்ணாடி) காலதேசங்கள் அனுகூலமாக இராமையால் நித்யகர்மங்களை உள்ளபடி அனுஷ்டிக்க முடியா மல் சுருக்கமாகச் செய்ய விரும்பிய பரமாஸ்திகர் களான ப்ரபன்னர்களுக்காக லக்வாஹ்னிகத்தில் ப்ராஹ்மமுஹுர்த்தம் தொடங்கி இரவில் படுக் கப் போகும் வரை செய்ய வேண்டுமவற்றிற்கு முன்னோர்களின் மொழிகளையும் யுக்திகளையும் கொண்டு அநுஷ்ட்டான வகைவரையப்பெற்றது. சக்தர்களுக்கு ஒருவழியும். அசக்தர்களுக்குப் பிறி தொரு வழியும் எப்பொழுதுமே அநுஷ்ட்டானத் தில் ஏற்கப்பட்டிருக்கிறது. இந்த க்ரந்தத்தில் அந்தந்த ஸந்தர்பங்களில் ஏற்க வேண்டிய சில ஸூக்ஷமாமசங்களையும் சில விடக்கூடியவைகளை யும் சுருக்கமாக விளக்கிக் காட்டுவோம்.</description>
    </item>
    
  </channel>
</rss>
