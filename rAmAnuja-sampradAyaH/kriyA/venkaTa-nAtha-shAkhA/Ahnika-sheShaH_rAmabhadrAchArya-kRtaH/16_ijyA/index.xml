<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१६ इज्या on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/Ahnika-sheShaH_rAmabhadrAchArya-kRtaH/16_ijyA/</link>
    <description>Recent content in &#43;१६ इज्या on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/Ahnika-sheShaH_rAmabhadrAchArya-kRtaH/16_ijyA/index.xml" rel="self" type="application/rss+xml" />
    <item>
      <title>०१ साधारणी</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/Ahnika-sheShaH_rAmabhadrAchArya-kRtaH/16_ijyA/01_sAdhAraNI/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/Ahnika-sheShaH_rAmabhadrAchArya-kRtaH/16_ijyA/01_sAdhAraNI/</guid>
      <description>इज्या
अथेज्यां सङ्कल्प्य माध्याह्निकस्नानार्थं मृत्तिकागोमयादिसम्भारान् गृहीत्वा नद्यादिकमासाद्य पाणिपादौ प्रक्षाल्य द्विराचम्य त्रिः प्राणानायम्य सङ्कल्प्य त्रिर्निमज्य अश्वक्रान्तेति मन्त्रतो दूर्वां शिरसि कृत्वा स्नात्वा अश्वक्रान्त इति सप्तवाक्यान्युच्चार्य एकया मृदा शिरः, तिसृभिरधोङ्गम् एकैकस्य पादस्य त्रिस्र इति पदद्वयं षड्भिरुपलिप्य स्नात्वा, गन्धद्वारेति मन्त्रेण गोमयेन सर्वाङ्गमुपलिप्य स्नायात् ।
[[312]]
सर्वत्रामलकमात्रा मृत्तिका गोमयञ्च । एवं स्नात्वा पीठपरिकल्पनसूक्तपठनादिकं प्रातस्स्नानवत् कृत्वा उत्तीर्य वस्त्रधारणोर्ध्वपुण्ड्रतर्पणाचरणपूर्वकं माध्याह्निकम् । ततो वस्त्रनिष्पीडनञ्च कुर्यात्, ब्रह्मचारिगृहस्थयोः स्नानद्वयं, यतिवनिनोः स्नानत्रयम्, एतादृशमृत्तिकास्नानरूपं वा साधारणं वा माध्याह्निकस्नानं कुर्यात् । अशक्तस्तु गौणस्नानं कुर्यात् । अथाह्निकोक्तप्रकारेण भगवदाराधनं कुर्यात् । पुष्पाणि प्रक्षाल्य समर्पयेत् । तुलस्याः प्रोक्षणतश्शुद्धिः । सा पुरातनापि ग्राह्या । पुष्पस्य दिनान्तरे अशुद्धिः । करवीरपुष्पैर्गृहार्चां नार्चयेत् । भगवद्दक्षिणपार्श्व एव वन्दनजपतीर्थप्रसादस्वीकारादिकं कुर्यात् । प्रदक्षिणप्रणामान्युग्मानेवाचरेत् । भगवद्दीपे एरण्डतैलन्न दद्यात् । भगवद्दीपन्नान्यत्र नयेत् । दीपं विना नाराधयेत् । दीपतैलन्न स्पृशेत् । स्पर्शे तु स्नायात् । पुमान् कुत्रापि दीपन्न निर्वापयेत् । स्त्री तु वस्त्राञ्चलेन । स्त्री तु कूश्माण्डं न भिद्यात् । भगवद्दीपान्नान्यदीपं जनयेत् । भगवदनुपचारज्वलने तु न दोषः । स्वार्चामनाराध्यान्यार्चान्नाराधयेत् । स्वस्योपाधौ ऋत्विक्पुत्रगुरुशिष्यादिभिः कारयेत् । ते च औपासनवत् यजमानस्येज्याराधनं करिष्यामीति सङ्कल्प्य कुर्युः । भगवद्दिव्यविमानकवाटबन्धनोद्घाटने शनैर्निश्शब्दं कुर्यात् । हठात् अकाले वा न कुर्यात् । शक्तेन कालत्रयेप्याराधनं कार्यम् । अशक्तेन प्रातस्सायमभिगमनं सङ्ग्रहेण ध्यानरूपं कृत्वा मध्याह्ने इज्या यथोक्तविधिना कार्या । एकदिने श्रवणसङ्क्रान्तिजयन्तीमातृपितृश्राद्धगुरुजन्मर्क्षाद्यनेक-निमित्तप्रयुक्ताराधनप्रसक्तौ अभिगमनोपादानसङ्कोचेन तत्तदाराधनानि पृथक् पृथक् तत्तत्कालक्रमेण कुर्यात् ।</description>
    </item>
    
    <item>
      <title>०२ धनुर्मासाराधनविधिः</title>
      <link>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/Ahnika-sheShaH_rAmabhadrAchArya-kRtaH/16_ijyA/02_dhanurmAsArAdhanavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/Ahnika-sheShaH_rAmabhadrAchArya-kRtaH/16_ijyA/02_dhanurmAsArAdhanavidhiH/</guid>
      <description>धनुर्मासाराधनविधिः
धनुर्मासाराधनविधिरुच्यते । धनुर्मासि प्रतिदिनमुषसि स्नात्वा, भगवन्मन्दिरं गत्वा प्रणम्य &amp;ldquo;कौसल्यासुप्रजा रामे&amp;quot;त्यादि सुप्रभातवाक्यैः भक्ताङ्घ्रिरेणुकृतप्राबोधिकद्राविडदिव्यप्रबन्धगाधाभिश्च भगवन्तमुद्बोध्य, दिव्यकवाटमुद्धाट्य प्रणम्य, “धनुर्मासाराधनं करिष्य&amp;rdquo; इति सङ्कल्प्य, यथाविधि मन्त्रपुष्पान्तमुपचारान् कृत्वा, गोदादिव्यगाधादिकमधीत्य, मुद्गान्नन्निवेद्य, अनन्तरमवसानगाधापठनकाले प्रतिदिनमेकैकगाधाक्रमेण त्रिंशद्दिने गोदात्रिंशद्गाधाश्च पठेत् । तन्मासस्यैकोनत्रिंशद्दिनत्वे पूर्वमासान्त्यदिनमुत्तरमासाद्यदिनं वा आराधनायाङ्गीकुर्यात् ।
तत्र वृश्चिकमासान्त्यदिने अर्धरात्रादधस्तद्धनुस्सङ्क्रमणे तद्दिनं ग्राह्यम् । परतश्चेत् मकरमासप्रथि[[??]]मदिनम् । यद्युपाधिवशात् उदयात् पूर्वं न क्रियते तद्दिने सन्ध्यावन्दनानन्तरं प्रातरेव कार्यम् ।
[[315]]
एवमाराध्य तीर्थतुलस्यादिकं स्वीकृत्य, निवेदितमुद्गान्नमामलकमात्रं स्वीकुर्यात् । एकादश्यादिषु न स्वीकुर्यात् । एवं भगवत्सन्निधौ एकादश्यादिव्रतदिनानि दर्शादिश्राद्धदिनानि च वर्जयित्वा इतरदिनेषु भगवन्निवेदितान्नप्राशने न दिवा द्विभोजनादिप्रत्यवायः । एकभक्तदिने गोष्ठ्यां प्रसादत्वेन दत्तस्यान्नस्य पुलाकमात्रं स्वीकार्यं नोपेक्ष्यम् । स्वस्योपाधौ धनुर्मासाराधनम् अन्येनापि कारयेत् । आशौचकाले एकादश्यादिव्रताधिकारो नास्ति । व्रतानुष्ठानाभावेपि व्रतदिने अन्नस्य निषेधान्न भोक्तव्यम् । मातृपितृमृतिवत्सरे कृतसपिण्डीकरणस्याराधनयोग्यतायास्सत्वात् व्रतसङ्कल्पवर्जं तत्तदुत्सवकाले तत्तद्विशेषाराधनं कुर्यात् । वत्सरान्तसपिण्डीकरणे तदपि न ।</description>
    </item>
    
  </channel>
</rss>
