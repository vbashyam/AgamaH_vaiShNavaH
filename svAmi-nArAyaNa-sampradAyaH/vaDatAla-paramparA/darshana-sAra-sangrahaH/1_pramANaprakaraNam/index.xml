<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ प्रमाणप्रकरणम् on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/vaDatAla-paramparA/darshana-sAra-sangrahaH/1_pramANaprakaraNam/</link>
    <description>Recent content in &#43;१ प्रमाणप्रकरणम् on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/svAmi-nArAyaNa-sampradAyaH/vaDatAla-paramparA/darshana-sAra-sangrahaH/1_pramANaprakaraNam/index.xml" rel="self" type="application/rss+xml" />
    <item>
      <title>०१ अष्टौ सच्छास्त्राणि</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/vaDatAla-paramparA/darshana-sAra-sangrahaH/1_pramANaprakaraNam/01_aShTau_sachChAstrANi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/vaDatAla-paramparA/darshana-sAra-sangrahaH/1_pramANaprakaraNam/01_aShTau_sachChAstrANi/</guid>
      <description>दर्शनशास्त्रे प्रमाणप्रमेयसाधनाख्यानि त्रीण्यतितरां प्रसिद्धानि सन्ति । प्रमेयसाधकं प्रमाकरणं तु प्रमाणमुच्यते । प्रमाणसंख्याविषये वर्तते विवादो विदुषां मध्ये । विशिष्टाद्वैतसिद्धान्ते तु प्रत्यक्षाऽनुमानशब्दाऽऽख्यानि त्रीणि प्रमाणानि स्वीक्रियन्ते । तेषां प्रमाणानां विशेषतो लक्षणानि पूर्वाचार्यकृतेभ्यो यतीन्द्रमत- दीपिकादिग्रन्थेभ्यः अवगन्तव्यानि । अत्र तु विशेषतः सच्छास्त्रात्मकशब्दप्रमाणस्य विचारः क्रियते ।
अत्र शब्दो नामाऽऽप्तोक्तानि सच्छास्त्राणि प्रस्थानत्रयादीनि । अस्याऽऽप्तत्वस्य विचारस्तु पूर्वस्मिन् वचनामृतानि परावाग्रूपाणि इत्यस्मिन् प्रकरणे स्पष्टतया कृतः । प्रमाणसिद्धः पदार्थः प्रमेयपदवाच्यो भवति । यथा जीवेश्वरमायाब्रह्मपरब्रह्माणि प्रमेयान्युच्यन्ते । प्रमेयजातेषु सर्वश्रेष्ठं प्रमेयमस्तिपरमात्मा ।
तत् परमात्मनो ऽनुग्रह-प्राप्त्य्-उपायाः साधनानि इत्युच्यन्ते ।</description>
    </item>
    
    <item>
      <title>०२ पञ्चरात्रशास्त्रम्</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/vaDatAla-paramparA/darshana-sAra-sangrahaH/1_pramANaprakaraNam/02_pancharAtrashAstram/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/vaDatAla-paramparA/darshana-sAra-sangrahaH/1_pramANaprakaraNam/02_pancharAtrashAstram/</guid>
      <description>इमान्यष्ट सच्छास्त्राण्यतिरिच्य भगवान् श्री-स्वामि-नारायणो वचनामृतग्रन्थे पञ्चरात्रशास्त्रमपि प्रमाणत्वेन स्वीकरोति । भगवान् श्रीवासुदेवनारायणः पञ्चरात्रशास्त्रस्य ज्ञानं संकर्षणाय प्रादात् । आचार्याः पञ्चरात्रशब्दस्य नानाऽर्थान् व्यदधुः । रात्र्यात्मकमज्ञानान्धकारं यन्नाशयति, तज्ज्ञानं ‘रात्रम्’ इत्युच्यते ।
इदञ्च ज्ञानं पञ्चविधं स्मृतम् । यथा परमात्मस्वरूपज्ञानम्, अर्चास्वरूपज्ञानम्, मन्त्रविज्ञानम्, सदाचारविज्ञानम्, प्रायश्चित्तविज्ञानञ्चेति ।
पञ्चरात्रशब्दस्य द्वितीयोऽर्थोऽस्ति यत् परमात्मनः पञ्च स्वरूपाणि सन्ति । यथा परस्वरूपम्, व्यूहस्वरूपम्, विभवस्वरूपम्, अर्चास्वरूपम्, अन्तर्यामि- स्वरूपञ्चेति । एतेषां पञ्चानां रात्रं ज्ञानं यत्र वर्तते, तत्पञ्चरात्रमित्युच्यते ।
पञ्चरात्रशब्दस्य तृतीयोऽर्थो विद्यते यत् यत्र वेदः, वेदान्तः, पुराणम्, सांख्यः, योगश्चेति पञ्चशास्त्राणां रहस्यपूर्णं ज्ञानं भवति तत्पञ्चरात्रशास्त्रमिति ।</description>
    </item>
    
    <item>
      <title>०३ श्री-स्वामि-नारायणसम्प्रदायस्य दर्शनशास्त्रं वचनामृतम्</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/vaDatAla-paramparA/darshana-sAra-sangrahaH/1_pramANaprakaraNam/03_shrIsvAminArAyaNasampradAyasya_darshanashAstraM/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/vaDatAla-paramparA/darshana-sAra-sangrahaH/1_pramANaprakaraNam/03_shrIsvAminArAyaNasampradAyasya_darshanashAstraM/</guid>
      <description>पाश्चात्त्यधर्मेषु केवलं विचार एव दृश्यते, भारतीयसंस्कृत्यां न केवलं विचार अपि तु दर्शनं वर्तते । केवलं विचारस्तु मनोबुद्धित उद्भवति, दर्शनं तु विशुद्धचेतसः अनुभूतिर्भवति अथवा ततोऽपि किञ्चिदधिकं दर्शनं तु विशुद्धात्मभावेनाऽनुभूयमानं ज्ञानं वर्तते । चार्वाकादिनास्तिकदर्शनार्थं दर्शनशब्दप्रयोगो गौणः, न तद्दर्शनमपि तु
[[३४]]
रजसा तमसा ईषितायाः बुद्धेरुत्थितो विचारो वा कुविचार एव । भारतीयसंस्कृतौ धर्ममीमांसा ज्ञानमीमांसेति शब्दावतिप्रसिद्धौ स्तः ।
धर्ममीमांसा नाम धर्मशास्त्रम् । ज्ञानमीमांसा नाम दर्शनशास्त्रम् । धर्ममीमांसा नाम श्रुतिस्मृतिप्रबोधितः सदाचारः । तस्य विस्तरो याज्ञवल्क्यादिमहापुरुषैर्विरचितेषु स्मृतिग्रन्थेषु जैमिनिमुनिविरचितमीमांसाग्रन्थेषु चोपलभ्यते । ज्ञानमीमांसाया विस्तरस्तु भारतीयषड्दर्शनेषूपलभ्यते ।</description>
    </item>
    
    <item>
      <title>०४ श्री स्वामिनारायणसम्प्रदायस्य धर्मशास्त्रं शिक्षापत्री</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/vaDatAla-paramparA/darshana-sAra-sangrahaH/1_pramANaprakaraNam/04_shrI_svAminArAyaNasampradAyasya_dharmashAstraM/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/vaDatAla-paramparA/darshana-sAra-sangrahaH/1_pramANaprakaraNam/04_shrI_svAminArAyaNasampradAyasya_dharmashAstraM/</guid>
      <description>श्री-स्वामि-नारायणसम्प्रदाये यथा वचनामृतग्रन्थस्योत्कृष्टप्रामाण्यमस्ति तथैव भगवता श्री-स्वामि-नारायणेन विलिखिता शिक्षापत्र्यप्यस्मिन् सम्प्रदाये परमं प्रामाण्यमावहन्ती मन्यते । भगवान् श्री-स्वामि-नारायणोऽस्मिन् कलिकाले मनुष्याणामल्पबुद्धिमल्पाऽऽयुष्यञ्चाऽनुलक्ष्य सर्वशास्त्राणां साररूपामिमां शिक्षापत्रीं विलिलेख । भगवतः श्री-स्वामि-नारायणस्य जीवनस्येदं महत्त्वपूर्णं कृत्यमासीत् ।
शिक्षापत्रीयं न केवलं सदाचारप्रतिपादकश्रुतिस्मृत्यादिग्रन्थसारभूता, अपि तु दर्शनग्रन्थसारभूताऽप्यस्ति । भगवद्वेदव्यासादयो महापुरुषाः सौत्रग्रन्थान् प्राणैषुः । यत्र चाऽल्पाक्षरे सूत्रे विश्वतोमुखीनोऽर्थः कथ्यते । तथैव शिक्षापत्रीश्लोका अपि सूत्रसन्निभाः सन्ति । शिक्षापत्र्यां प्रमाणप्रमेयानि सौत्रशैल्या लिखितानि सन्ति । किञ्च चरमपुरुषार्थ- रूपपरमात्मकृपासम्पादकानि साधनान्यपि सौत्रशैल्या निदर्शितानि सन्ति ।
धर्मः, ज्ञानम्, वैराग्यम्, भक्तिः, जीवः, ईश्वरः, माया, मुक्तिश्चेत्यादिविषयान् अवलम्ब्याऽभियुक्तैः विशालकाया ग्रन्था निर्मिताः सन्ति, किन्तु शिक्षापत्र्यां पूर्वोक्ता विषया एकैकस्मिन् लघिष्ठ आनुष्टुभे वृत्ते सरलगीर्वाणगिरा व्याख्याताः सन्ति । वस्तुतः शिक्षापत्री इत्ययं ग्रन्थोऽद्भुतोऽस्ति ।</description>
    </item>
    
    <item>
      <title>०५ सांख्यादिदर्शनशास्त्राणां परस्पराऽपेक्षा</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/vaDatAla-paramparA/darshana-sAra-sangrahaH/1_pramANaprakaraNam/05_sAMkhyAdidarshanashAstrANAM_parasparA-pexA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/vaDatAla-paramparA/darshana-sAra-sangrahaH/1_pramANaprakaraNam/05_sAMkhyAdidarshanashAstrANAM_parasparA-pexA/</guid>
      <description>भारतीयदर्शनप्रवाहो नानाधारासु प्रवहति । तत्र च सांख्ययोगवेदान्त- पञ्चरात्रशास्त्राणि विशेषेण प्रथमानानि सन्ति । भगवान् श्री-स्वामि-नारायणः सूक्ष्मेक्षिकयेदमललक्षत् यद्यपि दर्शनानामिमा विविधशाखाः परस्परं पूरयित्र्यः सन्ति तथापि स्वतन्त्रतया सरित इव विलसन्ति, अतस्तासां परस्पराऽपेक्षारूपः समन्वयस्त्वावश्यक एव ।
परमतत्त्वन्तु निस्सीमं नभ इवाऽत्यन्तं परिणाहि तथाऽतलस्पर्शः समुद्र इवाऽतिगभीरमस्ति । तत्तत्त्वं न हि कस्यचिदृषेरनुभूतिनयनयोर्वा प्रतिभाघटे समावेश्यम् । अनया च दृष्ट्या परिशीलयामश्चेदेकेनैव दर्शनशास्त्रेण परमात्मस्वरूपं साकल्येन याथातथ्येन च नाऽवगम्यमस्ति । तत्र यत्किञ्चिदप्यवबोधनपारिमित्यं तु भवत्येव तथा परमात्मप्राप्तावपि न्यूनत्वं लक्ष्यते ।
एतासां सांख्यादिनानादर्शनशास्त्रशाखानां पारस्परिकसहकारेणाऽन्योऽन्यन्यौन्यं निराकर्तुं शक्यते । अपि च परमात्मतत्त्वं सर्वतोमुखतयाऽवबोद्धुं प्राप्तुञ्च भूयिष्ठमानुकूल्यं भवेत् ।</description>
    </item>
    
  </channel>
</rss>
