<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०९ पारमात्मिकोपनिषत् सव्याख्या on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/upaniShat/aDyAr-sankalanam/09_pAramAtmikopaniShat_savyAkhyA/</link>
    <description>Recent content in &#43;०९ पारमात्मिकोपनिषत् सव्याख्या on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/upaniShat/aDyAr-sankalanam/09_pAramAtmikopaniShat_savyAkhyA/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/AgamaH_vaiShNavaH/upaniShat/aDyAr-sankalanam/09_pAramAtmikopaniShat_savyAkhyA/01/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/upaniShat/aDyAr-sankalanam/09_pAramAtmikopaniShat_savyAkhyA/01/</guid>
      <description>ओं विष्णुस्सर्वेषामधिपतिः परमः पुराणः परो लोकानामजितो जितात्मन् भवते भवाय स्वाहा ॥ १ ॥
व्याख्या यः सर्वलोकैरपि वन्दनीयः स्मृतिं शुभां यच्छति यो नराणाम् ।
तस्मै नमो यः कुलदैवतं नरः स राघवो मे हृदि सन्निधत्ताम् ॥
श्रीलक्ष्मीवल्लभाद्यां तां विखनोमुनिमध्यमाम् ।
अस्मदाचार्यपर्यन्तां वन्दे गुरुपरम्पराम् ॥
श्रीविष्णुमानसाज्जातो विष्ण्वागमविशारदः ।
तं वन्दे सूत्रकर्तारं वैष्णवं विखनोमुनिम् ॥
व्याप्नोतीति विष्णुः सर्वव्यापक इत्यर्थः ॥
यच्च किञ्चिज्जगत्सर्वं दृश्यते श्रूयतेऽपि वा ।
अन्तर्बहिश्च तत्सर्वं व्याप्य नारायणः स्थितः ॥
इति श्रुतेः । &amp;ldquo;विश्वव्यापनशीलत्वाद्विष्णुरित्युच्यते&amp;rdquo; बुधैः ॥ इति ॥ नन्वादौ तावत् परंब्रह्मपरंज्योतिः परंतत्त्वपरमात्मादिशब्दा विद्यन्ते । चत्वारः [[?</description>
    </item>
    
    <item>
      <title>०२</title>
      <link>https://vishvAsa.github.io/AgamaH_vaiShNavaH/upaniShat/aDyAr-sankalanam/09_pAramAtmikopaniShat_savyAkhyA/02/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/upaniShat/aDyAr-sankalanam/09_pAramAtmikopaniShat_savyAkhyA/02/</guid>
      <description>द्वितीयोऽनुवाकः
यो वा गविष्ठः परमः प्रधानः पदं वा यस्य सत्त्वमासीत् यस्योपरि त्वं मुनयो न पश्यन्ति तस्मै मुख्याय विष्णवे स्वाहा ॥ १ ॥
[[११४]]
व्याख्या यो वा गविष्ठ इत्यादि पञ्चमन्त्राननुक्रमात् पञ्चोपनिषन्मन्त्रे यः परमात्मा गविष्ठः भूमिस्थः अवकाशप्रदः । यद्वा चराचरात्मकेषु लोकेषु आकाशरूपेण स्थितः । परमः व्याप्त्या परमः प्रधानः पञ्चभूतेषु प्रधानः कारणभूतः । पदं वा यस्य सत्त्वमासीत् यस्याकाशस्य पदमुत्पत्तिस्थानं त्वमेवासीत् । आसीदिति छान्दसः । यस्य परमात्मनस्तव उपरि त्वं मुनयो न पश्यन्ति । मननशीलो मुनिः नारायणपारायणो निर्द्वन्द्वो मुनिरिति वा मुख्याय तस्मै विष्णवे तुभ्यम् ॥ १ ॥</description>
    </item>
    
    <item>
      <title>०३</title>
      <link>https://vishvAsa.github.io/AgamaH_vaiShNavaH/upaniShat/aDyAr-sankalanam/09_pAramAtmikopaniShat_savyAkhyA/03/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/upaniShat/aDyAr-sankalanam/09_pAramAtmikopaniShat_savyAkhyA/03/</guid>
      <description>तृतीयोऽनुवाकः
यस्त्वं भूत्वा पर्जन्यो बिभेति रन्ध्रे प्रजाभिराकृष्यमाणः सत्यं कालं व्रतेन पालयन् ह्लादयिष्यसे स्वाहा ॥ १ ॥
व्याख्या [[१२३]]
यज्ञाद्भवति पर्जन्यो यज्ञः कर्मसमुद्भवः ।
इति यज्ञोद्भवो भूत्वा यः पर्जन्यः सत्यं कालं पालयन् रन्ध्रे भगवदाज्ञाभङ्गे बिभेति सः । त्वं रन्ध्रे अनावृष्ट्यादौ व्रतेन कारिकेष्ट्यादिना प्रजाभिराकृष्यमाणः वर्षप्रदानादिना ह्रादयिष्यसे तुभ्यम् ॥ १ ॥
कामो भूत्वा प्रजानामन्तरास्थितस्सर्वान् लोकान् ह्रादयन् जीवमानः सन्दर्पणाय हरये पराय स्वाहा ॥ २ ॥
व्याख्या हे परमात्मन् कामो भूत्वा प्रजानामन्तरास्थितः । अनङ्गत्वात्तत्र स्थितस्सन् सर्वान् लोकान् जनान् ह्रादयन् जीवमानः अभिलषितवस्तुलाभादिमुखेन सन्तोषयन् सन्दर्पणाय गर्वरूपाय हरये हरयित्रे ननु कामदाहकत्वाद्रुद्रस्य सर्वहन्तृत्वमुपपद्यत इति चेत् तदसत् ।</description>
    </item>
    
    <item>
      <title>०४</title>
      <link>https://vishvAsa.github.io/AgamaH_vaiShNavaH/upaniShat/aDyAr-sankalanam/09_pAramAtmikopaniShat_savyAkhyA/04/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/upaniShat/aDyAr-sankalanam/09_pAramAtmikopaniShat_savyAkhyA/04/</guid>
      <description>चतुर्थोऽनुवाकः
वाको वा अनुवाको वाकं वाकं सञ्जुषमाणः देवस्य स्वं स्वगुप्तये स्वयं जेनातिषे ज्योतिषे स्वाहा ॥ १ ॥
व्याख्या वाकः अनुवाक एव यद्वा वाकं वाकं प्रत्यनुवाकं प्रतिवाक्यं वा सञ्जुषमाणः अस्य मन्त्रस्याध्येतरि प्रियमाणः ॥
वेदाक्षराणि यावन्ति पठितानि द्विजोत्तमैः ।
यावन्ति हरिनामानि कीर्तितानि न संशयः ।
तपसा विद्यया तुष्ट्या धत्ते वेदं हरेस्तनुम् ॥
इति स्वनामत्वाच्च “स ह वा एतस्य महतो भूतस्य निश्वसितमेतद्यदृग्वेदः&amp;quot; इत्यादिश्रुतेर्निश्वासरूपत्वाच्च वाकं सञ्जुषमाण इत्युक्तम् । देवः
दिवु क्रीडाविजिगीषाव्यवहारद्युतिस्तुतिमोदमदस्वप्नकान्तिगतिषु
इति । स देवः स्वं स्वतेजोरूपं स्वगुप्तये स्वकृतलोकमर्यादरक्षणार्थं त्रयोमयं सूर्यं जेनातिषे कल्पयति । &amp;ldquo;सूर्याचन्द्रमसौ धाता यथापूर्वमकल्पयत्&amp;rdquo; इति श्रुतिः ।</description>
    </item>
    
    <item>
      <title>०५</title>
      <link>https://vishvAsa.github.io/AgamaH_vaiShNavaH/upaniShat/aDyAr-sankalanam/09_pAramAtmikopaniShat_savyAkhyA/05/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/upaniShat/aDyAr-sankalanam/09_pAramAtmikopaniShat_savyAkhyA/05/</guid>
      <description>पञ्चमोऽनुवाकः
सत्यः सत्यं पुण्यमासीत्पुण्यो वा दैविकं सत्यं सत्त्वमार्षं सत्यं सत्त्वं सत्पथाय स्वाहा ॥ १ ॥
व्याख्या सत्यः चिदचिदात्मकः परमात्मा सत्यं पुण्यमासीत् । सत्यशब्देन मोक्षोपायभूतज्ञानरूपः । पुण्यशब्देन इष्टापूर्तादयः स्वयमेवासीत् । पुण्यो वा दैविकं
तानि त्रेतायां बहुधा सन्ततानि तान्याचरथ नियतं सत्यकामा एष वः पन्थाः सुकृतस्य लोके
इति श्रुतेः । भगवत्प्रीत्यर्थं कृतं पुण्यदैविकं कालान्तरेऽपवर्गप्रदम् । सत्यं सत्त्वमार्षं मोक्षोपायभूतज्ञानरूपं शुभाश्रयसंशीलनमननमिति मननविषयत्वादार्षमित्युक्तम् । तत्परं ब्रह्म &amp;ldquo;नारायणपरं ब्रह्म&amp;rdquo; इति श्रुतेः । श्रीमन्नारायण एवं सत्यं सत्त्वं सत्पथाय सन्मार्गभूतः सत्त्वशब्दवाच्यः परमात्मा अर्चिरादिमार्गभूत इत्यर्थः । &amp;ldquo;ये चत्वारः पथयो देवयानाः&amp;rdquo; इति देवयानमार्गाश्चतुर्विधाः ।</description>
    </item>
    
    <item>
      <title>०६</title>
      <link>https://vishvAsa.github.io/AgamaH_vaiShNavaH/upaniShat/aDyAr-sankalanam/09_pAramAtmikopaniShat_savyAkhyA/06/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/upaniShat/aDyAr-sankalanam/09_pAramAtmikopaniShat_savyAkhyA/06/</guid>
      <description>षष्ठोऽनुवाकः
स्वयमादिः सर्वान्तरात्मा देवस्य स्वयं क्रीडात्मकमवासृजत् यः स्वयं लोकमवधारमवधारयन् स्वाहा ॥ १ ॥
[[१५४]]
व्याख्या अतः परं परब्रह्मणो नारायणस्य परत्वान्तर्यामित्वादिप्रतिपादनमुखेन अर्चावतारादिकं प्रतिपादयति – स्वयमादिः इत्यादिना । स्वयमित्यनेन &amp;ldquo;सदेव सोम्येदमग्र आसीत्&amp;rdquo;, &amp;ldquo;एकमेवाद्वितीयम्&amp;rdquo; इति श्रुतेरभिन्ननिमित्तोपादानकारणभूतं &amp;ldquo;सत्यं ज्ञानमनन्तं ब्रह्म&amp;rdquo; इत्यादिभिः सत्यत्वज्ञानत्वानन्तत्वविशिष्टम् &amp;ldquo;आनन्दो ब्रह्म&amp;rdquo; इति निरतिशयानन्दस्वरूपं &amp;ldquo;नारायणपरं ब्रह्म&amp;rdquo; इत्यादिभिः परंब्रह्मपरन्तत्त्वपरंज्योतिः परमात्मादिशब्दवाच्यं नारायणमेवाह – स्वयमिति ॥
नारस्त्विति सर्वपुंसां समूहः परिकीर्तितः ।
गतिरालम्बनं तस्य तेन नारायणः स्मृतः ॥
इति ॥ अखिलजगत्कारणभूतो नारायण एवादिरित्युच्यते । यद्वा - आदिशब्देन परत्वम् । परत्वं नाम -</description>
    </item>
    
    <item>
      <title>०७</title>
      <link>https://vishvAsa.github.io/AgamaH_vaiShNavaH/upaniShat/aDyAr-sankalanam/09_pAramAtmikopaniShat_savyAkhyA/07/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/upaniShat/aDyAr-sankalanam/09_pAramAtmikopaniShat_savyAkhyA/07/</guid>
      <description>सप्तमोऽनुवाकः
तपोनिधिं तपसां रयिंदं[[??]] रयिमायुरङ्गं व्यसनौघहन्तृ सासिष्वसन्तं सवने सवित्रे तस्मै सुरेशाय सुरबृन्दकर्त्रे स्वाहा ॥ १ ॥
व्याख्या तपोनिधिं
ऋतं तपः सत्यं तपः श्रुतं तपश्शान्तं तपो दमस्तपः शमस्तपो दानं तपो यज्ञं तपो भूर्भुवस्सुवर्ब्रह्मैतदुपास्यैतत्तपः
इति, तपःस्वधर्मवर्तित्वम्, &amp;ldquo;तप इति तपो नानशनात् परम्&amp;rdquo; इत्यादिश्रुतिसिद्धानां तपःशब्दवाच्यानामावासभूतम् । तपसां रयिदं तपसामप्यैश्वर्यप्रदम् । रयिम् ऐश्वर्यभूतम् । व्यसनौघहन्तृ आपन्निवारकं स्वभक्तस्वापन्निवारकत्वं ब्रह्मादेरदृष्टम् । सासिष्वसन्तम् असिसहितः सासिः प्रतिघ इत्यर्थः तेप्वसन्तम् ।
[[१६८]]
सवने समये सवित्रे फलप्रदाय सुरेशाय ब्रह्मरुद्रादीनामीश्वराय सुरवृन्दकर्त्रे देवसमूहकर्त्रे तस्मै तुभ्यम् ॥ १ ॥</description>
    </item>
    
    <item>
      <title>०८</title>
      <link>https://vishvAsa.github.io/AgamaH_vaiShNavaH/upaniShat/aDyAr-sankalanam/09_pAramAtmikopaniShat_savyAkhyA/08/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/upaniShat/aDyAr-sankalanam/09_pAramAtmikopaniShat_savyAkhyA/08/</guid>
      <description>अष्टमोऽनुवाकः
यत्सारभूतं सकलं धरित्रीं मोदप्रायेणानुभूतमनुविधं सूक्ष्मः सुरेशः सकलं बिभर्ति तस्मै सुरेशाय सकलं सुपुण्यं स्वाहा ॥ १ ॥
व्याख्या यत्सारभूतं प्रकृतिपुरुषयोर्बलभूतं यद्वा जगतः सकलं &amp;ldquo;षोडशकलो वै पुरुषः&amp;rdquo; इति श्रुतेः । सकलासु हितां धरित्रीं धारणात् त्रायत इति धरित्रीं प्रकृतेः मोदप्रायेणानुभूतं लीलाप्रायेण परमात्मनानुभूतम् अनुविधम् अनुप्रविद्धं “तदेवानुप्राविशत्&amp;quot; इति श्रुतेः । सूक्ष्मः,
वालाग्रशतभागस्य शतधा कल्पितस्य च ।
भागो जीवः स विज्ञेयः स चानन्त्याय कल्पते ॥
इति श्रुतेः ॥ &amp;ldquo;अणोरणीयान्&amp;rdquo; इति जीवापेक्षया सूक्ष्मः सुरेशः ब्रह्मादीनामीशः सकलं चिदचिदात्मकं जगत् बिभर्ति । &amp;ldquo;व्यष्टभ्नाद्रोदसी विष्णुरेते । दाधार पृथिवीमभितो मयूखैः&amp;rdquo; इति तस्मै सुरेशाय पूर्वोक्तसुरेशः सकलं ब्रह्मादिस्तम्बपर्यन्तं सुपुण्यं सुतरां पुण्यं यत्सुरेशाय तस्मै ॥ १ ॥</description>
    </item>
    
    <item>
      <title>०९</title>
      <link>https://vishvAsa.github.io/AgamaH_vaiShNavaH/upaniShat/aDyAr-sankalanam/09_pAramAtmikopaniShat_savyAkhyA/09/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/upaniShat/aDyAr-sankalanam/09_pAramAtmikopaniShat_savyAkhyA/09/</guid>
      <description>नवमोऽनुवाकः
चत्वारो दोषः प्रहरन्ति यस्य सर्वस्य गोप्त्रे सुरसाय धाम्ने सोमस्य पुण्यं रयिमत्प्रवृद्ध्यै स्वाहा ॥ १ ॥
[[१८६]]
व्याख्या यस्य सवितृमण्डलवर्तिनः परमात्मनः चत्वारः सुषुम्नादिका दोषः बाहवः पुण्यमाहुति[[??]] प्रहरन्ति ।
अग्नौ प्रास्ताहुतिः सम्यगादित्यमुपतिष्ठते ॥
इति ॥ सर्वस्य गोप्त्रे —
पुष्णामि चौषधीः सर्वाः सोमो भूत्वा रसात्मकः ।
इति सर्वौषधीनां पोषणद्वारा मनुष्यादीनां गोप्तृत्वं सुरसाय सुतरां रसरूपाय धाम्ने अमृतमयतेजःस्वरूपिणे प्रहरन्ति प्रकर्षेण हरन्ति रयिमत्प्रवृद्ध्यै -
दिनेदिने कलावृद्धिः पौर्णमास्यां तु पूर्णता ॥
इति ॥ श्रीवैखानससूत्रे &amp;ndash;
यथा हवास्य सुषुम्ना जेनातिष्यति प्राणावति रेतोधा इत्येताहुतिं गृहीत्वा रश्मयश्चतस्रः प्रश्नाः सन्दधीरन् सह वा शुद्धा अमृतवह चिनुहि दिव्यालोकपावनीत्येताभिश्चन्द्रमसमाप्याययति &amp;hellip;&amp;hellip;&amp;hellip; मूलगामीव वा यावन्नमृतोद्गारिसुरप्रियेत्येताभिरमृतेन तां तर्पयति ।</description>
    </item>
    
    <item>
      <title>१०</title>
      <link>https://vishvAsa.github.io/AgamaH_vaiShNavaH/upaniShat/aDyAr-sankalanam/09_pAramAtmikopaniShat_savyAkhyA/10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/upaniShat/aDyAr-sankalanam/09_pAramAtmikopaniShat_savyAkhyA/10/</guid>
      <description>दशमोऽनुवाकः
या गौर्वरिष्ठा सह सोर्धरित्री वसुं वसुं वै वसुनीह भद्रा रेरीजयन्तो रजतं रजते स्वाहा ॥ १ ॥
व्याख्या या गौः वरिष्ठा धरित्री विश्वंभरा वरिष्ठा या गौः भूत्वा वसुं व्रीहियवादिकं वसुं द्रव्यादिकं वसुनीह भूलोके तत्तज्जात्यानुसारेण दुग्ध्वा
[[१९६]]
जङ्गमाजङ्गमादिकं च परमात्मना सह सोर्भद्रा शोभनानां कारणभूता बिभर्ति रेरीजयन्तो दीप्तिमन्तो लोकस्थान् रजतं रजोयुक्तं यत्किंचिद्वस्तुजातं रजते दीप्तिं कुर्वते तुभ्यम् ॥ १ ॥
वायोरन्तरात्मा वहति समस्तः सपुण्यदेवेति स सूरिमुक्तः सूरिः सुराणां सुरसोऽप्यसुंदः समूह्य देवा वरदाय पित्रे स्वाहा ॥ २ ॥</description>
    </item>
    
  </channel>
</rss>
