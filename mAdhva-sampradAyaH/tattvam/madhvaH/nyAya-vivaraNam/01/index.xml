<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/mAdhva-sampradAyaH/tattvam/madhvaH/nyAya-vivaraNam/01/</link>
    <description>Recent content in &#43;०१ on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/mAdhva-sampradAyaH/tattvam/madhvaH/nyAya-vivaraNam/01/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/AgamaH_vaiShNavaH/mAdhva-sampradAyaH/tattvam/madhvaH/nyAya-vivaraNam/01/01/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/mAdhva-sampradAyaH/tattvam/madhvaH/nyAya-vivaraNam/01/01/</guid>
      <description>प्रथमाध्यायः चेतनाचेतनजगन्नियन्त्रे शेषसंविदे ।
नमो नारायणायजशर्वशक्रादिवन्दित ॥1॥
कृत्वा भाष्यानुभाष्येहमपि वेदार्थसत्पतेः ।
कृष्णस्य सूत्रानुव्याख्यासन्न्यायविवृत्तिव स्फुटम् ॥2॥
करोमि मन्दबुद्धीनां बुधानां चोपकारिकाम् ।
प्रीत्यै तस्यैव देवस्य तत्प्रसादपुरःसरः ॥3॥
जीवव्यतिरिक्तेश्वरस्याभावात् तस्य च स्वप्रकाशत्वान्न जिज्ञास्यतेति प्राप्ते ‘अथातो ब्रह्मजिज्ञासा&amp;rsquo; इत्याह । ‘तद्विजिज्ञासस्व तद्ब्रह्म&amp;rsquo; इति ब्रह्मशब्देन पूर्णगुणत्वोक्तेर्नानुभवसिद्धाल्पगुणजीवाभेदः । ‘अथ कस्मादुच्यते ब्रह्मेति । बृहन्तो ह्यस्मिन् गुणाः&amp;rsquo; इति श्रुतेः ॥1॥
न जीव एवायं ब्रह्मशब्दः । ‘यतो वा इमानि भूतानि जायन्ते&amp;rsquo; इत्यादिना जन्मादिकारणत्वस्यैव ब्रह्मलक्षणत्वोक्तेः ॥2॥
न च रुद्रादौ सममेतल्लक्षणम् । शास्त्रैकसमधिगम्यत्वात् कारणत्वस्य ॥3॥</description>
    </item>
    
    <item>
      <title>०२</title>
      <link>https://vishvAsa.github.io/AgamaH_vaiShNavaH/mAdhva-sampradAyaH/tattvam/madhvaH/nyAya-vivaraNam/01/02/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/mAdhva-sampradAyaH/tattvam/madhvaH/nyAya-vivaraNam/01/02/</guid>
      <description>अथ द्वितीयः पादः
बहुिलङ्गसहितश्रुतेरपि सावकाशायाः निरवकाशश्रुत्यादीनामेव बलवत्वम् । बहवो ह्यत्रादित्यशब्दाः ।
क्षित्यादिषूक्त्वादित्येनुक्तिरित्यादििलङ्गं च । तथापि निरवकाशा एतमेवेत्यवधारणादयः ॥1॥
सन्दिग्धश्रुतििलङ्गाभ्यां निश्चितिलङ्गप्रकरणयोरेव बलवत्वम् । सन्दिग्धश्रुतिः िलङ्गं चादितिशब्दोदितत्वं च ॥2॥
द्विवचनश्रुतेरपि निरवकाशत्वं नास्ति । विष्णोरेव द्विरूपत्वात् ॥3॥
‘सोहमस्मि&amp;rsquo; ‘स एवाहमस्मि&amp;rsquo; इत्याद्यभ्यासार्थवादसहितबहुश्रुतिभ्योपि निरवकाशोपपत्तेरेव प्राबल्यम् ॥4॥
पृथिव्यादिशरीरत्वं च न निरवकाशम् । यौगिकशरीरत्वोपपत्तेः विष्णोरपि ॥5॥
‘अक्षरात् परतः परः&amp;rsquo; इति श्रुतेरपि नाक्षरात् सम्भवतीह विश्वं इत्यस्या निरवकाशत्वम् । अक्षरात् परतः परस्याप्यक्षरान्तरत्ववचनात् ॥6॥
श्रुतिसाधारण्येपि विशेषश्रुत्यादेः निश्चयः । उभयत्र विशेषश्रुत्यादौ पुनः स सावकाशत्वनिरवकाशत्वबलात् निश्चयः ॥7॥</description>
    </item>
    
    <item>
      <title>०३</title>
      <link>https://vishvAsa.github.io/AgamaH_vaiShNavaH/mAdhva-sampradAyaH/tattvam/madhvaH/nyAya-vivaraNam/01/03/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/mAdhva-sampradAyaH/tattvam/madhvaH/nyAya-vivaraNam/01/03/</guid>
      <description>अथ तृतीयः पादः
‘प्राणानां ग्रन्थिरसि&amp;rsquo; ‘रुद्रो वै लोकायतनम्&amp;rsquo; ‘वायुना वै गौतम सूत्रेणायं च लोकः परश्च लोकः सर्वाणि च भूतानि सन्दृब्धानि भवन्ति ।&amp;rsquo; ‘सर्वे वा एते प्राणाश्च प्राणिनश्च देवाश्च दिव्यानि च लोकाश्च लोकिनश्चालोकिनश्च विष्णोरेवोताश्च प्रोताश्च भवन्ति&amp;rsquo;
इत्यादेः द्युभ्वाद्यायतनत्वमज्ञानां साधारणं िलङ्गम् ॥1॥
‘प्राणो वा आशाया भूयान्&amp;rsquo; ‘विष्णुर्वै देवेभ्यो भूयांस्तस्माद् भूयान्नाम&amp;rsquo; इत्यादेर्भूमशब्दोज्ञानां साधारणः ॥2॥
विष्णोश्चेतनप्रकृतेश्चाविनाशित्वसाम्यादक्षरशब्दः साधारणः ॥3॥
कारणत्वसाम्यात् विष्णोरचेतनप्रकृतेश्च ‘सदेव सोम्येदमग्र आसीत्&amp;rsquo; इत्यादिसृष्टिस्थानं साधारणम् ॥4॥
िलङ्गं हृत्पद्मस्थितत्वं साधारणम् ॥5॥
‘कथं नु तद्विजानीयाम्&amp;rsquo; इत्यानुकूल्येन ग्रहणं कस्येति विचार्यमनुग्रहः ॥6॥</description>
    </item>
    
    <item>
      <title>०४</title>
      <link>https://vishvAsa.github.io/AgamaH_vaiShNavaH/mAdhva-sampradAyaH/tattvam/madhvaH/nyAya-vivaraNam/01/04/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/mAdhva-sampradAyaH/tattvam/madhvaH/nyAya-vivaraNam/01/04/</guid>
      <description>अथ चतुर्थः पादः
अवरत्वादिधर्मनियन्तृत्वं तत्तादात्म्यवत्वं चेति द्विविधं ह्यवरत्वादि । ‘निरनिष्टो निरवद्यः&amp;rsquo; इत्यादिश्रुतेस्तत्तद्दोषतादात्म्यात्यस्पृष्टिनियमात् विष्णोः
‘नामानि सर्वाणि यमाविशन्ति&amp;rsquo; इति श्रुतिबलाच्च नियन्तृत्वमवरत्वादिकमित्यापतति । श्रुतिद्वयस्यापि निरवकाशत्वात् । मृत्युशब्दादिषु
प्रसिद्धेश्च । प्रसिद्धत्वाच्च कर्तृव्युत्पत्तेः । ‘तमेव मृत्युममृतं तात दैवं सर्वात्मनावैहि परं परायणम्&amp;rsquo; इत्यादेश्च । उपचारकल्पनायाश्च क्लिष्टत्वात् ।
प्रमाणाभावाच्च । नाव्यक्तादिशब्दानां परमात्मविषयत्वङ्गीकारे सर्वमानविरोधः ॥1॥
रूढिः (रूढो रूढयोगो महारूढो महायोगो महारूढयोगो - पा) योगः रूढियोगः महायोगो रूढी रूढियोगो महायोगो महारूढियोगो रूढोपचारो रूढलक्षणोपचारो लक्षणेति शब्दवृत्तिभेदात् रूढिपूर्वकत्वेन महायोगवृत्या परमेश्वरे अखिलशब्दव्युत्पत्युपपत्तिः ॥2॥</description>
    </item>
    
  </channel>
</rss>
