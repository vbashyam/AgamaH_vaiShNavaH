<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;केशव-काश्मीरि-क्रमदीपिका on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/nimbArka-sampradAyaH/kriyA/kesava-kashmIri-krama-dIpikA/</link>
    <description>Recent content in &#43;केशव-काश्मीरि-क्रमदीपिका on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/nimbArka-sampradAyaH/kriyA/kesava-kashmIri-krama-dIpikA/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/AgamaH_vaiShNavaH/nimbArka-sampradAyaH/kriyA/kesava-kashmIri-krama-dIpikA/01/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/nimbArka-sampradAyaH/kriyA/kesava-kashmIri-krama-dIpikA/01/</guid>
      <description>वेणु-वाद-विनोद-लालसं
दिव्य-गन्ध-परिलिप्त-वक्षसम् ।
वल्लवी-हृदय-वित्त-हारिणं
भावये कम् अपि गोप-नन्दनम् ॥
विशिष्ट-शिष्टाचारानुमित-श्रुति-बोधित-कर्तव्यताक-प्रारिप्सित-प्रतिबन्धक-दुरित-निवृत्त्य्-असाधारण-कारणम् इष्ट-देवताऽनुस्मरण-पूर्वकं मङ्गलम् आशीर्-व्याजेन कृतं शिष्य-शिक्षार्थम् आदौ निबध्नाति कलात्तमायेत्य् आदिना ।
कलात्त-माया-लवकात्त-मूर्तिः
कल-क्वणद्-वेणु-निनाद-रम्यः ।
श्रितो हृदि व्याकुलयंस् त्रिलोकीं
श्रिये ऽस्तु गोपी-जन-वल्लभो वः ॥ क्र्द्_१।१ ॥
गोविन्द-भट्टाचार्यः गोपी-जन-वल्लभो युष्माकं श्रिये सम्पदे ऽस्तु भूयाद् इति योजना । गोपीजनस्य गोपाङ्गना-जनस्य वल्लभः स्वामी । तथा च गोपी-जनस्यैवाविज्ञात-विनय-प्रकरस्यापि वल्लभः किं पुनः साधकस्याशेष-पूजा-विधान-कोविदस्येति भावः । यद् वा गोपी प्रकृतिर् जनो महद्-आदिर् अनयोर् वल्लभः प्रेरक इत्य् अर्थः ।</description>
    </item>
    
    <item>
      <title>०२</title>
      <link>https://vishvAsa.github.io/AgamaH_vaiShNavaH/nimbArka-sampradAyaH/kriyA/kesava-kashmIri-krama-dIpikA/02/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/nimbArka-sampradAyaH/kriyA/kesava-kashmIri-krama-dIpikA/02/</guid>
      <description>करयोर् युगलं विधायेत्य् आदिना सूचितं मन्त्रम् उद्धर्तुम् आदौ गोपाल-मन्त्रेष्व् अपि मौलीभूतौ दशाक्षराष्टादशाक्षरौ प्रथमं संस्तौति-वक्ष्ये मनुम् इति ।
वक्ष्ये मनुं त्रिभुवन-प्रथितात्म-भावम्
अक्षीण-पुण्य-निचयैर् मुनिभिर् विमृग्यम् ।
पक्षीन्द्र-केतु-विषयं वसु-धर्म-काम-
मोक्ष-प्रदं सकल-कर्मणि कर्म-दक्षम् ॥ क्र्द्_२।१ ॥
गोविन्द-भट्टाचार्यः मन्त्रं वक्ष्ये उद्धरिष्यामि । कीदृशं ? त्रिभुवनेति त्रिभुवने त्रैलोक्ये प्रथितः ख्यातो ऽनुभावः प्रभावो यस्य तथा तम् । पुनः कीदृशं ? मुनिभिर् मुमुक्षुभिर् विमृग्यम् अन्वेषणीयम् । किम्भूतैर् मुनिभिः ? अक्षीणेति अक्षीणः स-पूर्णः पुण्य-निचयः सुकृत-समूहो येषां तथा तैः । पुनः कीदृशम् ?</description>
    </item>
    
    <item>
      <title>०३</title>
      <link>https://vishvAsa.github.io/AgamaH_vaiShNavaH/nimbArka-sampradAyaH/kriyA/kesava-kashmIri-krama-dIpikA/03/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/nimbArka-sampradAyaH/kriyA/kesava-kashmIri-krama-dIpikA/03/</guid>
      <description>इदानीं मन्त्र-द्वय-साधारणं देवता-ध्यानम् आह-
अथ प्रकट-सौरभोद्गलित-माध्वीकोत्फुल्लसत्-
प्रसून-नव-पल्लव-प्रकर-नम्र-शाखैर् द्रुमैः ।
प्रफुल्ल-नव-मञ्जरी-ललित-वल्लरी-वेष्टितैः
स्मरेच् छिशिरितं शिवं सित-मतिस् तु वृन्दावनम् ॥ क्र्द्_३।१ ॥
गोविन्द-भट्टाचार्यः अथानन्तरं सित-मतिः निर्मल-मतिः वृन्दावनं स्मरेच् चिन्तयेत् । किम्भूतम् ? द्रुमैः वृक्षैः शिशिरितं शीतली-कृतम् । द्रुमैः कीदृशैः ? प्रकटेति उद्भट-सौरभम् । अथ च उद्गलितो माध्वीको मधु यस्मिन् तत् । अथ च उत्फुल्लं प्रफुल्लम् । अथ च सद्-देदीप्यमानम् एतादृशं प्रसूनं पुष्पं तथा नव-पल्लवः अनयोर् यः प्रकरः समूहः । तेन नम्राः शाखा येषां ते तथा तैः । प्रकट-सौरभाकुलित-मत्त-भृङ्गोल्लसत्-प्रसूनेति पाठे प्रकट-सौरभेणाकुलितं सर्वतो व्याप्तम् । अथ च मत्त-भृङ्गोल्लसन् मत्त-भ्रमरेण शोभमानम् एतादृशं यत् प्रसूनम् इत्य् अर्थः । पुनः कीदृशैः ?</description>
    </item>
    
    <item>
      <title>०४</title>
      <link>https://vishvAsa.github.io/AgamaH_vaiShNavaH/nimbArka-sampradAyaH/kriyA/kesava-kashmIri-krama-dIpikA/04/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/nimbArka-sampradAyaH/kriyA/kesava-kashmIri-krama-dIpikA/04/</guid>
      <description>अथ मन्त्र-जपादौ दीक्षितस्यैवाधिकारः तद्-उक्तम् आगमान्तरे -
द्विजानाम् अनुपेतानां स्व-कर्माध्ययनादिषु ।
यथाधिकारो नास्तीह स्याच् चोपनयनाद् अनु ॥
तथात्रादीक्षितानां तु मन्त्रदेवार्चनादिषु ।
नाधिकारो ऽस्त्य् अतः कुर्याद् आत्मानं शिवसंस्तुतम् ॥ इति ।
अतो मन्त्र-जप-प्रधानाङ्ग-भूतां दीक्षां कथयामीत्य् आह-
कथ्यते सपदि मन्त्र-वर्ययोः
साधनं सकल-सिद्धि-साधनम् ।
यद् विधाय मुनयो महीयसां
सिद्धिम् ईयुर् इह नारदादयः ॥ क्र्द्_४।१ ॥
गोविन्द-भट्टाचार्यः सपदि साम्प्रतं मनु-वर्ययोः दशाक्षराष्टाक्षरयोः साध्यते वाञ्छितम् अनेनेति । साधनं दीक्षणं कथ्यते । कीदृशम् ? सकल-फल-साधनं यत् कृत्वा नारदादयो मुनयः महतीं सिद्धिम् इह जगति प्राप्तवन्तः ॥ क्र्द्च्_४।१ ॥</description>
    </item>
    
    <item>
      <title>०५</title>
      <link>https://vishvAsa.github.io/AgamaH_vaiShNavaH/nimbArka-sampradAyaH/kriyA/kesava-kashmIri-krama-dIpikA/05/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/nimbArka-sampradAyaH/kriyA/kesava-kashmIri-krama-dIpikA/05/</guid>
      <description>अधुना दीक्षितस्य मन्त्र-विधिं दर्शयति-
चैत्रे कृत्वैतन् मासि कर्माच्छ-पक्षे
पुण्य-र्क्षे भूयो देशिकात् प्राप्य दीक्षाम् ।
तेनानुज्ञातः पूर्व-सेवां द्वितीये
मासि द्वादश्याम् आरभेतामलायाम् ॥ क्र्द्_५।१ ॥
गोविन्द-भट्टाचार्यः चैत्रे मासि पुण्य-र्क्षे शुभ-नक्षत्रे अच्छ-पक्षे शुक्ल-पक्षे एतत् कर्म मन्त्र-दीक्षात्मकं कर्म कृत्वा भूयः पुनर् अपि देशिकात् गुरोर् दीक्षां मन्त्रोपदेशं प्राप्यानन्तरं तेन गुरुणानुज्ञातः द्वितीये मासि वैशाखे द्वादश्याम् तिथौ पूर्व-सेवां पुरश्चरणम् आरभेत् । चैत्रे दुःखाय दीक्षा स्यात् इति वचनं गोपाल-मन्त्र-भिन्न-दीक्ष-विषयम् ॥ क्र्द्च्_५।१ ॥
कृत्वा स्नानाद्यं कर्म देहार्चनान्तं
वर्त्माश्रित्य प्राग् ईरितं मन्त्रि-मुख्यः ।</description>
    </item>
    
    <item>
      <title>०६</title>
      <link>https://vishvAsa.github.io/AgamaH_vaiShNavaH/nimbArka-sampradAyaH/kriyA/kesava-kashmIri-krama-dIpikA/06/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/nimbArka-sampradAyaH/kriyA/kesava-kashmIri-krama-dIpikA/06/</guid>
      <description>अथैवं साधित-मन्त्रयोः प्रयोगादीन् दर्शयति-
विनियोगान् अथो वक्ष्ये मन्त्रयोर् उभयोः समान् ।
तद्-अर्थ-कारिणो ऽनन्त-वीर्यान् मन्त्रांश् च कांश्चन ॥ क्र्द्_६।१ ॥
गोविन्द-भट्टाचार्यः अथो ऽनन्तरं मन्त्रयोर् दशाष्टादशाक्षरयोः समान् ध्यान-विशेषेण विनियोगान् तथा तद्-अर्थ-कारिणो ऽनन्त-वीर्यान् बहु-फल-दातॄन् कांश्चिन् मन्त्रान् वक्ष्ये ॥ क्र्द्च्_६।१ ॥
प्रयोगार्थं दशाष्टादशाक्षरयोर् ध्यानम् आह-
वन्दे तं देवकी-पुत्रं सद्यो-जातं द्यु-सप्रभम् ।
पीताम्बरं कर-लसच्-छङ्ख-चक्र-गदाम्बुजम् ॥ क्र्द्_६।२ ॥
गोविन्द-भट्टाचार्यः उक्त-रूपं प्रसिद्धं देवकी-पुत्रं सद्यो-जातं बालकं द्यु-सप्रभम् आकाश-समान-कान्तिं श्यामं पीत-वस्त्रं करे लसन्ति शोभमानानि शङ्ख-चक्र-गदा-पद्मानि यस्य तं वन्दे नमस्करोमि ॥ क्र्द्च्_६।२ ॥</description>
    </item>
    
    <item>
      <title>०७</title>
      <link>https://vishvAsa.github.io/AgamaH_vaiShNavaH/nimbArka-sampradAyaH/kriyA/kesava-kashmIri-krama-dIpikA/07/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/nimbArka-sampradAyaH/kriyA/kesava-kashmIri-krama-dIpikA/07/</guid>
      <description>अनेक-मन्त्र-कथनार्थं सप्तम-पटलम् उपक्रामति-वक्ष्य इत्य् आदिना ।
वक्ष्ये ऽक्षय-धनावाप्त्यै प्रतिपत्तिं श्रियः पतेः ।
सुगुप्तां धन-नाथाद्यैर् धन्यैर् या क्रियते सदा ॥ क्र्द्_७।१ ॥
गोविन्द-भट्टाचार्यः श्रियः पतेर् गोपालस्य प्रतिपत्तिं ध्यानं मन्त्र-पूजा-ध्यानादि-प्रकारं वा वक्ष्ये । या प्रतिपत्तिर् धन-नाथाद्यैः कुबेर-प्रभृतिभिर् महाधनैः क्रियते । कस्यै ? अक्षयम् अविनाशि यद् धनं तत्-प्राप्त्यै । सुगुप्ता नात्यन्त-प्रकटितां द्विजैर् इत्य् अर्थः ॥ क्र्द्च्_७।१ ॥
द्वारवत्याम् इत्य् आदि सप्त-श्लोकैर् मध्य-कुलकम् ।
द्वारवत्यां सहस्रार्क-भास्वरैर् भवनोत्तमैः ।
अनल्पैः कल्प-वृक्षैश् च परीते मण्डपोत्तमे ॥ क्र्द्_७।२ ॥</description>
    </item>
    
    <item>
      <title>०८</title>
      <link>https://vishvAsa.github.io/AgamaH_vaiShNavaH/nimbArka-sampradAyaH/kriyA/kesava-kashmIri-krama-dIpikA/08/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/nimbArka-sampradAyaH/kriyA/kesava-kashmIri-krama-dIpikA/08/</guid>
      <description>अथान्तरं वश्यकरः प्रयोगः कथ्यते-
अथोच्यते वश्य-विधिः पुरोक्त-
दशार्णतो ऽष्टादश-वर्णतश् च ।
स्मृत्यैव यौ सर्व-जगत् प्रियत्वं
मनू मनुज्ञस्य सदा विधत्तः ॥ क्र्द्_८।१ ॥
गोविन्द-भट्टाचार्यः पूर्वोक्त-दशाक्षरस्याष्टदशाक्षरस्य च यौ मन्त्रौ स्मरण-मात्रेण साधकस्य सर्व-जन-वल्लभत्वं सर्वदा कुरुतः ॥ क्र्द्च्_८।१ ॥
फुल्लैर् वन्य-पसूनैर् अमुम् अरुणतरैर् अर्चयित्वा दिनादौ
नित्यं नित्य-क्रियायां रतमथदिनमध्योक्त-क्प्त्या मुकुन्दम् ।
अष्टोपेतं सहस्रं दश-लिपिम् अनुवर्य जपेद् यः स मन्त्री
कुर्याद् वश्यान्य् अवश्यं मुखर-मुख-भुवां मण्डलान् मण्डलानि ॥ क्र्द्_८।२ ॥
गोविन्द-भट्टाचार्यः पुष्पितैः वनोद्भव-पुष्पैर् अतिलोहितम् अमुं मुकुन्दं नित्यं सर्वदा नित्य-कर्मानुष्ठान-निष्ठं दिनादौ प्रति प्रत्यहः मध्याह्नोक्त-पूजा-प्रकारेण पूजयित्वा यो मन्त्री दशाक्षरं मन्त्र-श्रेष्ठम् अष्टाधिकं सहस्रं जपेत् । मण्डलाद् एव पञ्चाशद्-दिनाद् अर्वाक् मुखर-मुख-भुवां विद्वद्-ब्राह्मणानां मण्डलानि समूहान् अवश्यं वश्यानि कुर्याद् वशयतीत्य् अर्थः ॥ क्र्द्च्_८।२ ॥</description>
    </item>
    
  </channel>
</rss>
